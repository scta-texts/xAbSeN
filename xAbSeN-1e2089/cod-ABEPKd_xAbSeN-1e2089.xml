<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 19</title>
            <author ref="#per-dsPeAb">Peter Abelard</author>
            <respStmt>
               <name ref="#jeffreycwitt">Jeffrey C. Witt</name>
               <resp>Transcription Editor</resp>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 19</title>
               <date when="2021-02-26">February 26, 2021</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="C" n="cod-ABEPKd">Cambridge, Corpus Christi College, MS 165</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2021-02-26" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on"/>
      </front>
      <body>
         <div xml:id="xAbSeN-1e2089"><!-- xAbSeN-q19 -->
            <head xml:id="xAbSeN-1e2089-Hd1e103">Quaestio 19</head>
            <head xml:id="xAbSeN-1e2089-Hd1e106" type="question-title"> quod de aeterna generatione filii [ex patre] illud sit
      accipiendum ego hodie genui te et contra</head>
    
            <p xml:id="xAbSeN-1e2089-d1e109">
               <ref xml:id="xAbSeN-1e2089-Rd1e111">augustinus super secundum psalmum</ref>: Filius meus es tu; ego hodie
      genui te. Quamquam possit etiam ille dies dictus uideri quo Deus
      secundum hominem natus est, tamen hodie quia praesentiam significat,
      atque in trinitate nihil praeteritum est quasi esse desierit, nec
      futurum quasi nondum sit sed praesens tantum accipitur secundum hoc
      quod dictum est: ego hodie genui te; quo sempiternam generationem
      sapientiae Dei, qui est unigenitus filius, fides sincera et catholica
      praedicat.
    </p>
            <p xml:id="xAbSeN-1e2089-d1e117">
               <ref xml:id="xAbSeN-1e2089-Rd1e119">idem in libro contra v haereses</ref>: Audi adhuc, qui negas Deum genuisse
      filium, audi quid pater dicat per Isaiam: Numquid ego, qui alios
      parere facio, ipse non pariam? dicit dominus. Si ego qui generationem
      caeteris aliis tribuo, sterilis ero? dicit Dominus. Cui dictum est:
      filius meus es tu; ego hodie genui te. Irrides, cum audis hodie; apud
      Deum nunquam crastinum, nunquam hesternus dies est sed semper hodie.
    </p>
            <p xml:id="xAbSeN-1e2089-d1e123">
               <ref xml:id="xAbSeN-1e2089-Rd1e125">idem in enchiridion, cap. xlix</ref>: Non enim renascebantur qui baptismate
      Iohannis baptizabantur sed quodam praecursorio ministerio, qui
      dicebat: parate uiam domino. Huic, in quo solo renasci poterant,
      parabantur. Huius enim baptismum est non in aqua tantum, sicut fuit
      Iohannis, uerum etiam in spiritu sancto, ut de illo spiritu sancto
      regeneraretur quisquis in Christum credit; de quo Christus generatus
      regeneratione non eguit. Unde uox illa patris quae super baptizatum
      facta est: ego hodie genui te; non unum illum temporis diem quo
      baptizatus est sed immutabilis aeternitatis ostendit, ut illum hominem
      ad unigeniti personam pertinere monstraret. Ubi enim dies nec hesterni
      fine inchoatur, nec initio crastini terminatur, semper hodiernus
      est. In aqua ergo baptizari uoluit a Iohanne, ut eius magna co
      mmendaretur humilitas.
    </p>
            <p xml:id="xAbSeN-1e2089-d1e130">IDEM IN SERMONE II FERIAE PASCHALIS QUI SlC INCIPIT, NON MINUS ETIAM
      NUNC LAETARI DEBEMUS, QUAM HESTERNO DIE LAETATI SUMUS: Christus
      qui nos illuminauit nobis dies factus est; ipse pro nobis hodie
      genitus est, secundum quod ait Dauid ex persona Dei patris: Filius
      meus es tu; ego hodie genui te. Non quod in die illa genuerit filium,
      sed quod ipsum filium diem lucemque genuerit, quod fulgeat cunctis,
      luceat uniuersis. Hodie autem dicitur quod uelut praesens et
      indeficiens lumen de ipsa perpetuitate fulgoris una dies esse
      uidebatur; quod eum nec uetusta antiquitate subterfugiunt nec futura
      ignoratione praetereunt.
    </p>
            <p xml:id="xAbSeN-1e2089-d1e135">
               <ref xml:id="xAbSeN-1e2089-Rd1e137">item</ref>: Quo autem tempore dictum sit filio: ego hodie genui te, scire
      debemus non illo quo ex Maria secundum carnem natus est neque illo quo
      secundum diuinitatem ex Dei patris ore processit sed illo tempore quo
      a mortuis resurrexit. Sicut enim apostolus Paulus ait: Resuscitans
      dominum Iesum, sicut scriptum est in psalmo: Filius meus es tu; ego
      hodie genui te. Recte ergo tunc hodie uocitatur, quando de inferorum
      tetra nocte ad superos uelut praeclarum lumen emicuit.
    </p>
            <p xml:id="xAbSeN-1e2089-d1e141">
               <ref xml:id="xAbSeN-1e2089-Rd1e143">idem in tractatu de incarnatione domini</ref>: De eo quod minor est patre et
      consubstantialis est matri, propheta cecinit dicens: ego hodie genui
      te.
    </p>
            <p xml:id="xAbSeN-1e2089-d1e147">
               <ref xml:id="xAbSeN-1e2089-Rd1e149">item</ref>: Illa prophetia natiuitatem futurae carnis ostendit, eo quod de
      Maria uirgine nuper natus est. Nam de aequalitate diuinitatis eius cum
      patre non dicit: hodie genui te sed, ante luciferum genui te, id est
      antequam dies uel angeli fierent.
    </p>
            <p xml:id="xAbSeN-1e2089-d1e153">
               <ref xml:id="xAbSeN-1e2089-Rd1e155">ambrosius de sacramentis, lib. iii</ref>: Quid est regeneratio?  Habes in
      Actibus apostolorum quod ille uersiculus in psalmo: Filius meus es tu;
      ego hodie genui te, ad resurrectionem spectare uideatur. Namque in
      Actibus apostolorum Petrus apostolus sic interpretatus est, quod tunc
      cum resurrexit filius a mortuis, uox patris resultauit: Filius meus es
      tu; ego hodie genui te. Unde primogenitus a mortuis dicitur;
      resurrectio est quando de morte ad uitam transimus. Sic et in
      baptismate, quoniam similitudo mortis est dum mergis, dum
      resurgis similitudo fit resurrectionis. Recte itaque secundum
      interpretationem apostoli Petri, sicut illa resurrectio regeneratio
      fuit ita et ista resurrectio regeneratio est.
    </p>
            <p xml:id="xAbSeN-1e2089-d1e161">
               <ref xml:id="xAbSeN-1e2089-Rd1e163">hilarius super matthaeum, cap. ii, de domino baptizato</ref>: Nam baptizato
      eo, reseratis caelorum aditibus, spiritus sanctus emittitur et specie
      columbae uisibilis agnoscitur, et istius modi paternae pietatis
      unctione perfunditur; uox deinde de caelo ita loquitur: Filius meus es
      tu; ego hodie genui te.
    </p>
            <p xml:id="xAbSeN-1e2089-d1e168">
               <ref xml:id="xAbSeN-1e2089-Rd1e170">idem in ii psalmo</ref>: Natus est rursum ex baptismo et tum Dei filius ut
      et in id ipsum et in aliud nasceretur. Scriptum est autem cum
      ascendisset de aqua: Filius meus es tu; ego hodie genui te; sed
      secundum generationem hominis renascentis tum quoque ipse Deo
      renascebatur in filium. Sed id quod nunc in psalmo est: Filius meus es
      tu; ego hodie genui te, non ad uirginis partum neque ad lauacri
      regenerationem sed ad primogenitum ex mortuis pertinere apostolica
      auctoritas est. Namque in libro Actuum apostolorum ita dictum est:
      suscitans dominum nostrum Iesum, sicut et in psalmo primo scriptum
      est: Fitius meus es tu; ego hodie genui te, cum suscitauit eum a
      mortuis, amplius non regressurum in interitum.
    </p>
            <p xml:id="xAbSeN-1e2089-d1e174">
               <ref xml:id="xAbSeN-1e2089-Rd1e176">idem in xi de trinitate</ref>: Iesus quemadmodum in uirtute et spiritu Dei
      unctus sit, non ambiguum est, tunc cum ascendente eo de Iordane uox
      patris audita est: Filius meus es tu; ego hodie genui te, ut per hoc
      testimonium sanctificata in eo carnis unctio spiritalis uirtutis
      cognosceretur.
    </p>
            <p xml:id="xAbSeN-1e2089-d1e180">
               <ref xml:id="xAbSeN-1e2089-Rd1e182">item</ref>: Denique ille prophetiae sermo posteriorem unctionem hanc, quae
      in tempore esset, ostendit dicens: Dilexisti iustitiam, et odisti
      iniquitatem propterea unxit te Deus. Meruisse posterius est quam
      esse. Si igitur natiuitati unigeniti Dei unctionem deputamus, quae
      unctio ob meritum dilectae iustitiae et perosae iniquitatis indulta
      sit, prouectus potius per unctionem unigenitus Deus quam genitus /161/
      intelligetur; iamque per incrementa et profectus deus consummabitur,
      qui non natus deus sit sed in deum sit unctus ex merito; et iam per
      causam erit deus Christus, et non omnis cause per Deum Christum.
    </p>
    
         </div>
      </body>
   </text>
</TEI>