<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 41</title>
            <author ref="#per-dsPeAb">Peter Abelard</author>
            <respStmt>
               <name ref="#jeffreycwitt">Jeffrey C. Witt</name>
               <resp>Transcription Editor</resp>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 41</title>
               <date when="2021-02-26">February 26, 2021</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="C" n="cod-ABEPKd">Cambridge, Corpus Christi College, MS 165</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2021-02-26" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on"/>
      </front>
      <body>
         <div xml:id="xAbSeN-1e3367"><!-- xAbSeN-q41 -->
            <head xml:id="xAbSeN-1e3367-Hd1e103">Quaestio 41</head>
            <head xml:id="xAbSeN-1e3367-Hd1e106" type="question-title"> quod deus ipse sit qui antiquis patribus apparebat et non</head>
    
            <p xml:id="xAbSeN-1e3367-d1e109">
               <ref xml:id="xAbSeN-1e3367-Rd1e111">ecclesiastica historia cap. i</ref>: Multis antea astitisse ostenditur sed
      euidentius et familiarius Abrahae atque eius familiae, quantum fas
      erat, Deum hominibus innotuisse describitur, quia apparuit Deus
      Abrahae tanquam communis aliquis homo sedenti ad ilicem Mambre. At
      ille exsurgens cum hominem uideret, adorauit Deum et ueneratur ut
      Deum. Sed et propriae uocis professione praesentiam se testatur non
      ignorare diuinam dicens: Dominator, Domine etc. Quae utique
      omnia non ad patrem sed ad filium referenda posterioris in carne ratio
      dispensationis plenius expleta designat. Item propheta: Misit uerbum
      suum etc. Eundemque cum apparuisset Iacob Deum esse scripture designat
      dicens: Ex Israel erit nomen tuum, quia inualuisti cum Deo. Et paulo
      post dicit: Vidi Pominum facie ad faciem etc. Neque enim fas est de
      aliquo angelorum uel caelestium uirtutum ista sentire. Nullum enim
      eorum, si quando mortalibus ex caelesti praecipiuntur adesse mandato,
      Dominum uel Deum diuinus sermo commemorat. Hic etiam Iesu successori
      Moysi cum adstitisset percunctanti quis esset, responsis
      euidentissimis assignauit dicens: princeps militiae uirtutum Domini
      ego sum. Cunque his auditis adoraret famulus, ut decebat, solue,
      innuit ad eum, corrigiam calciamenti etc. In quo consideranda est
      praeceptorum similitudo, quondam non erat hic alius ab qui dixerat ad
      Moysen de rubo: Ne appropies huc, solue calciamenta etc. Et addidit
      dicens: Ego sum Deus patrum tuorum etc. Claruit ergo ex his omnibus
      quod uerbum Dei et Deus designatus est.
    </p>
            <p xml:id="xAbSeN-1e3367-d1e117">
               <ref xml:id="xAbSeN-1e3367-Rd1e119">hieronymus ad marcellinum et anasichiam</ref>: Sempiternus Deus erat qui
      Adae in paradiso uisus est et cum Iacob locutus est.
    </p>
            <p xml:id="xAbSeN-1e3367-d1e123">
               <ref xml:id="xAbSeN-1e3367-Rd1e125">idem ad damasum</ref>: Iuxta quod et ipsum Dominum et angelos in humanas
      uidimus se mutasse formas ut metus uidentibus demeretur.
    </p>
            <p xml:id="xAbSeN-1e3367-d1e130">EX EPISTOLA BEATI HILARII AD DlVERSAS PROVINCIAS DESTINATA. QUAE SIC
      INCIPIT "DILECTISSIMIS ET BEATISSIMIS FRATRIBUS": Si quis cum Iacob
      non filium quasi hominem colluctatum sed Deum innascibilem uel patrem
      eius dicat, anathema sit.
    </p>
            <p xml:id="xAbSeN-1e3367-d1e133">
               <ref xml:id="xAbSeN-1e3367-Rd1e135">idem in xii de trinitate</ref>: Hinc etiam saepe naufragium est quia
      unigenitus Deus sub prophetica auctoritate creatura esse defenditur,
      quia ex persona sapientiae dictum est: Dominus creauit me initium
      uiarum suarum.
    </p>
            <p xml:id="xAbSeN-1e3367-d1e139">
               <ref xml:id="xAbSeN-1e3367-Rd1e141">item</ref>: Videamus itaque in quas Dei uias et in quae opera a saeculis
      creata sit nata ante saecula ex Deo sapientia. Vocem Domini
      deambulantis in paradiso Adam audiuit. Putasne deambulantis
      incessum, nisi in specie assumptae creationis auditum, ut in aliqua
      creatione consisteret, qui inambulando fuerat auditus?
    </p>
            <p xml:id="xAbSeN-1e3367-d1e147">
               <ref xml:id="xAbSeN-1e3367-Rd1e149">item</ref>: Angelus ad Agar loquitur, et utique idem Deus est.  Numquid
      speciei eiusdem est cum angelus uidetur, cuius est in ea natura qua
      Deus est? Sed quid de angelo dicam? Homo ad Abraham uenit.  Num quid
      secundum hominem in creationis istius habitu Christus talis consistit,
      qualis et Deus est?  Sed et homo loquitur, et corpore assistit, et
      cibo alitur, uerumtamen Deus adoratur. Certe qui ante angelus nunc
      etiam homo est, nec naturalem hanc esse Dei speciem diuersitas ipsius
      assumptae creationis pateretur intelligi. Adest autem ad Iacob etiam
      usque ad luctae complexum inhabitu humano, et manum conserit, et
      membris nititur, lateribus inflectitur, et in omni motu nostro
      incessuque consistit. Sed idem postea Moysi esse ignis ostenditur.
      Curre per tempora et intellige qualis uisus sit caeteris quibus se in
      habitu humanae creationis ingessit. Incessit in uias Dei et in opera
      Dei ad cognitionem scilicet Dei et nostrae aeternitatis profectam.
      Etiam his omnibus Deus, qui ignis consumens est, ita creatus inest, ut
      creationem ea uirtute qua assumpsit, absumeret, potens abolere
      rursum quod tantum ad causam contemplationis exstiterat.
    </p>
            <p xml:id="xAbSeN-1e3367-d1e153">
               <ref xml:id="xAbSeN-1e3367-Rd1e155">idem libro i</ref>: Et dixit angelus Domini ad Agar, multiplicans
      multiplicabo semen tuum etc. Et uocauit nomen Domini qui loquebatur
      secum, tu Deus, qui adspexisti me. Angelus Dei loquitur; duplex in
      angelo Dei significatio est, ipse qui est et ille cuius est.
    </p>
            <p xml:id="xAbSeN-1e3367-d1e159">
               <ref xml:id="xAbSeN-1e3367-Rd1e161">item</ref>: Primum angelus Domini, secundo Dominus; uocauit enim nomen Domini qui
      loquebatur secum; tertio Deus: Tu enim es Deus qui adspexisti me. Qui
      angelus Dei dictus est, idem Dominus et Deus est.  Est autem secundum
      prophetam filius Dei magni consilii angelus. Ut personarum distinctio
      absoluta esset, angelus Dei est nuncupatus; qui enim est Deus ex Deo,
      ipse est angelus Dei. Ut uero honor debitus redderetur et
      Dominus et Deus est praedicatus.
    </p>
            <p xml:id="xAbSeN-1e3367-d1e168">
               <ref xml:id="xAbSeN-1e3367-Rd1e170">item</ref>: Angelus loqui ad Agar coepit. Confessio audientis et Dominum eum
      esse et Deum edocet. Ita qui sub ministerio magni consilii nuntiandi
      angelus est, ipse et natura et nomine Deus est.
    </p>
            <p xml:id="xAbSeN-1e3367-d1e174">
               <ref xml:id="xAbSeN-1e3367-Rd1e176">item</ref>: Procedit pleniore doctrinae profectu sermo. Deus Abraham
      loquitur. Viri tres sedenti assistunt, unum adorat et Deum
      confitetur. Idemque adoratus et confessus ab illo tempore eodem in
      futurum redditurum se promittit, et Sarae filium futurum Deus ad
      Abraham locutus est. Idem postea de rebus ipsis uir ab eo uisus
      alloquitur. Virum licet conspectum Abraham tamen Dominum adorauit,
      sacramentum scilicet futurae corporationis cognoscens.
    </p>
            <p xml:id="xAbSeN-1e3367-d1e180">
               <ref xml:id="xAbSeN-1e3367-Rd1e182">ambrosius de fide</ref>: Si angeli in figura hominum saepe sunt uisi, et
      tamen aliud non sunt quam quod esse se norunt, neque substantiam
      mutant cum formam humani corporis sumunt, quanto magis ipse Dominus?
      Sic filium Dei uisum a patribus approbamus ut non totum in illo, quod
      Deus est, uideretur sed dispositiones rerum futurarum, quae
      complendae erant, in illo per imaginem cernerentur. Nam quis filium
      Dei uidere potuit antequam conspicabilem materiam, cum ei placuit,
      assumpsit uel hominem induere dignatus est? Qui etsi Abrahae uisus
      est sed in forma humani corporis uisus est, quod postremis temporibus
      in homine uenturus esse ostenderetur. Iacob autem alibi in angelo,
      alibi uidetur in homine. Qui ideo se in angelo demonstrauit ut nuntium
      se magni consilii indicaret. In homine uero, cum quo et conluctatus
      fuisse describitur, ut imaginem futurae colluctationis, quam cum
      Israel habiturus erat, cum secundum hominem aduenisset, indicaret. Sed
      ut Deum crederet, cum quo sub figura hominis luctabatur, Israel, id
      est homo uidens Deum, nomen accepit, qui figuram hominis uiderat quam
      Dei filius induerat. Moysi in rubo in flamma ignis apparuit, ut lumen
      credentibus incredulis iudicium demonstraret. Populum Israel in
      columna nubis per diem et per noctem in columna ignis quasi dux
      itineris praecedebat, ut baptismi gratiam per nubem et donum sancti
      spiritus per ignem ostenderet, quia Paulus in nube patres baptizatos
      scribit, et spiritum ignem esse apostolorum Acta declarant. Denique
      cum Moyses oraret ut faciem Domini pure uideret, non poteris, inquit,
      uidere faciem meam; non enim uidebit homo faciem meam et uiuet.
    </p>
            <p xml:id="xAbSeN-1e3367-d1e188">
               <ref xml:id="xAbSeN-1e3367-Rd1e190">augustinus lib. viii de genesi ad litteram</ref>: Si modum quaerimus quomodo
      locutus sit Deus, certissime tenere debemus Deum aut per suam
      substantiam loqui aut per sibi subditam creaturam sed per substantiam
      non loqui nisi ad creandas naturas. Ad spiritales uero atque
      intellectuales non solum creandas sed etiam illuminandas, cum iam
      possint capere locutionem eius qualis est in uerbo eius, quod in
      principio erat uerbum etc.  Illis autem, qui eum capere non possum,
      cum loquitur Deus, non nisi per creaturam loquitur aut tantummodo
      spiritalem, siue in somnis siue in exstasi in similitudine rerum
      corporalium aut etiam per corporalem, dum sensibus corporis uel aliqua
      species apparet uel intonant uoces.
    </p>
            <p xml:id="xAbSeN-1e3367-d1e194">
               <ref xml:id="xAbSeN-1e3367-Rd1e196">item</ref>: Nonnulli haeretici putant substantiam filii Dei nullo assumpto
      corpore per se ipsam esse uisibilem et ideo, antequam ex uirgine
      corpus acciperet, ipsum esse uisum patribus. Quae impietas procul a
      catholicis mentibus repellenda est.
    </p>
            <p xml:id="xAbSeN-1e3367-d1e200">
               <ref xml:id="xAbSeN-1e3367-Rd1e202">idem de civitate dei lib. x</ref>: Nec mouere debet quod, cum sit
      inuisibilis, uisibiliter patribus apparuisse memoratur. Sicut enim
      sonus quo auditur sententia, non est hoc quod ipsa, ita et species qua
      uisus est Deus in natura inuisibili constitutus, non erat quod ipse.
      Nec illi ignorabant inuisibilem Deum in specie corporali, quod ipse
      non erat, se uidere. Nam et loquebatur cum loquente Moyses et ei tamen
      dicebat: Si inueni gratiam ante te, ostende mihi temetipsum
      scienter ut uideam te.
    </p>
            <p xml:id="xAbSeN-1e3367-d1e209">
               <ref xml:id="xAbSeN-1e3367-Rd1e211">idem super iohannem homelia iii</ref>: Deum nemo uidit unquam. Moyses uidit
      nubem, uidit angelum, uidit ignem.  Omnis illa creatura typum Domini
      sui gerebat, non ipsius Domini praesentiam exhibebat. Namque habes
      aperte in lege: Et loquebatur Moyses cum Domino contra in contra,
      sicut amicus cum amico suo.  Sequeris ipsam scripturam, inuenies
      Moysen dicentem: Si inueni gratiam in conspectu tuo, ostende mihi te
      ipsum manifeste, ut uideam te.  Responsum accepit: Non potes uidere
      faciem meam. Loquebatur ergo cum Moyse angelus portans typum Domini,
      et illa omnia quae ibi per angelum facta sunt futuram istam gratiam et
      ueritatem promittebant. Omnia quae corporaliter uisa sunt, non erant
      illa substantia Dei. Facta sunt illa uisibilia corporaliter per
      creaturam, in quibus typus ostenderetur; non utique substantia ipsa
      demonstrabatur.
    </p>
            <p xml:id="xAbSeN-1e3367-d1e215">
               <ref xml:id="xAbSeN-1e3367-Rd1e217">idem de trinitate lib. iii, cap. x</ref>: Omnia quae patribus uisa sunt, cum
      Deus illis praesentaretur, per creaturam facta esse manifestum
      est. Etsi nos latet quomodo ea ministris angelis fecerit, per angelos
      tamen esse facta dicimus. Cur ergo scriptum est, dixit Dominus, et non
      potius, dixit angelus? Quia cum uerba iudicis praeco pronuntiat, non
      scribitur in gestis, ille praeco dixit sed ille iudex.
    </p>
            <p xml:id="xAbSeN-1e3367-d1e221">
               <ref xml:id="xAbSeN-1e3367-Rd1e223">item</ref>: Ante incarnationem saluatoris cum Deus apparere dicebatur uoces
      illae ac species corporales per angelos factae sunt, ipsis loquentibus
      uel agentibus aliquid ex persona Dei.
    </p>
    
         </div>
      </body>
   </text>
</TEI>