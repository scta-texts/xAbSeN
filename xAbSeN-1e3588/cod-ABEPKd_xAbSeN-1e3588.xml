<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 44</title>
            <author ref="#per-dsPeAb">Peter Abelard</author>
            <respStmt>
               <name ref="#jeffreycwitt">Jeffrey C. Witt</name>
               <resp>Transcription Editor</resp>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 44</title>
               <date when="2021-02-26">February 26, 2021</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="C" n="cod-ABEPKd">Cambridge, Corpus Christi College, MS 165</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2021-02-26" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on"/>
      </front>
      <body>
         <div xml:id="xAbSeN-1e3588"><!-- xAbSeN-q44 -->
            <head xml:id="xAbSeN-1e3588-Hd1e103">Quaestio 44</head>
            <head xml:id="xAbSeN-1e3588-Hd1e106" type="question-title"> quod solus deus incorporeus sit et non</head>
    
            <p xml:id="xAbSeN-1e3588-d1e109">
               <ref xml:id="xAbSeN-1e3588-Rd1e111">gennadius massiliensis episcopus de orthodoxa fide ecclesiasticorum
      dogmatum</ref>: Nihil incorporeum et inuisibile in natura credendum est,
      nisi solum Deum. Qui ex eo incorporeus creditur, quia ubique est et
      omnia implet atque constringit, et ideo inuisibilis omnibus creaturis,
      quia incorporeus est. Creatura omnis corporea; angeli et omnes
      caelestes uirtutes corporeae, licet non came subsistant. Ex eo autem
      corporeal esse credimus intellectuales naturas, quod localiter
      circumscribuntur, sicut et anima humana, quae came clauditur, et
      daemones, qui per substantiam angelicae naturae sunt corporei.
    </p>
            <p xml:id="xAbSeN-1e3588-d1e115">
               <ref xml:id="xAbSeN-1e3588-Rd1e117">gregorius moralium lib. ii</ref>: In hoc itaque est nunc natura angelica a
      naturae nostrae conditione distincta, quod nos et loco circumscribimur
      et caecitatis ignorantia coartamur. Angelorum uero spiritus quidem
      circumscripti sunt sed eorum scientiae longe super nos
      incomparabiliter dilatantur.
    </p>
            <p xml:id="xAbSeN-1e3588-d1e121">
               <ref xml:id="xAbSeN-1e3588-Rd1e123">item</ref>: Eorum itaque scientia comparatione nostra ualde dilatata est sed
      comparatione diuinae scientiae angusta; sicut et ipsi illorum spiritus
      comparatione quidem nostrorum corporum spiritus sunt sed comparatione
      summi et incircumscripti spiritus corpus.
    </p>
            <p xml:id="xAbSeN-1e3588-d1e130">
               <ref xml:id="xAbSeN-1e3588-Rd1e132">augustinus quaestionum lxxxiii cap. xxi</ref>: Deus non est alicubi; quod
      alicubi enim est, continetur loco; quod continetur loco, corpus
      est. Deus autem non est corpus; non igitur alicubi est, et in illo
      sunt potius omnia, nec tamen ita ut ipse sit locus. Locus enim in
      spatio est, quod longitudine et latitudine et altitudine corporis
      occupatur. Locus tamen abusiue dicitur templum Dei, non quod eo
      contineatur sed quod ei praesens sit.
    </p>
            <p xml:id="xAbSeN-1e3588-d1e136">
               <ref xml:id="xAbSeN-1e3588-Rd1e138">collatio vii quae dicitur abbatis sereni, cap. xiii</ref>: Licet enim
      pronuntiemus nonnullas esse spirituales naturas, ut sunt angeli,
      archangeli, caeteracque uirtutes ipsa quoque anima rostra, uel certe
      aer iste subtilis, tamen incorporeae nullatenus aestimandae
      sunt. Habent enim secundum se corpus, quo subsistent, licet multo
      tenuius quam nostra sunt corpora secundum apostoli sententiam ita
      dicentis: et corpora caetestia et corpora terrestria, et iterum:
      Seminatur corpus animaLe, surges corpus spirituate. Quibus manifeste
      colligitur nihil esse incorporeum nisi solum Deum, et idcirco ipsi
      tantummodo posse penetrabiles omnes spiritales atque intellectuales
      esse substantial, eo quod solus totus et ubique et in omnibus sit, ita
      ut abdita mentis uniuerse respiciat atque perlustret.
    </p>
            <p xml:id="xAbSeN-1e3588-d1e142">
               <ref xml:id="xAbSeN-1e3588-Rd1e144">hilarius super matthaeum cap. v</ref>: Nonne anima plus est quam esca et
      corpus pLus quam uestimentum? Nihil est quod non in substantia sua et
      creatione corporeum sit, et omnium siue in caelo siue in terra, siue
      uisibilium siue inuisibilium elementa formata sunt. Nam et animarum
      species siue obtinentium corpora siue corporibus exulantium corporeae
      tamen naturae substantiam sortiuntur, quia omne quod creatum est in
      aliquo sit necesse est.
    </p>
            <p xml:id="xAbSeN-1e3588-d1e148">IDEM IN PSALMO CXXiX: Ad imaginem Dei homo interior effectus est
      rationabilis, mobilis, mouers, scitus, incorporeus, subtilis,
      aeternus. Quantum in se est, speciem naturae principalis
      imitatur, dum transcurrit, dum circumuolat, et dicto citius nunc intra
      oceanum est, nunc in caelos euolat, nunc in abyssis est, nunc orientem
      nunc occidentem perlustrat, dum nunquam ut non sit aboletur. Natura
      quidem Dei in omnibus est, neque ut alibi adsit, discedit aliunde. Sed
      animus humanus in hac sensus sui mobilitate ad imaginem opificis sui
      factus est, dum naturam Dei mobilitas animae perennis imitatur, nihil
      in se habet corporale, nihil terrenum, nihil graue, nihil caducum.
    </p>
            <p xml:id="xAbSeN-1e3588-d1e153">
               <ref xml:id="xAbSeN-1e3588-Rd1e155">augustinus de civitate dei lib. xxii</ref>: Iam uero contra illud, quod iam
      dixi superius, etiam istum considerantes atque tractantes elementorum
      ordinem, quo confidunt, non inueniunt omnino quid dicant. Sic est enim
      hinc sursum uersus terra prima, aqua secunda, tertius aer, quartum
      caelum, ut super omnia sit animae natura. Nam et Aristoteles quintum
      corpus eam dixit esse, Plato nullum.
    </p>
            <p xml:id="xAbSeN-1e3588-d1e159">
               <ref xml:id="xAbSeN-1e3588-Rd1e161">idem in libro contra epistolam fundamenti manichaeorum</ref>: De omni natura
      incorporea quamuis mutabili, sicuti est anima.
    </p>
            <p xml:id="xAbSeN-1e3588-d1e166">
               <ref xml:id="xAbSeN-1e3588-Rd1e168">isidorus de summo bono lib. ii cap. xii</ref>: Male a quibusdam creditur
      anima hominis esse corporea, quae propter id ad Dei imaginem facta
      est, ut si non incommutabilis ut Deus esset, tamen incorporea ut Deus
      existeret, sicut angeli.
    </p>
            <p xml:id="xAbSeN-1e3588-d1e172">
               <ref xml:id="xAbSeN-1e3588-Rd1e174">gregorius dialogorum lib. iv</ref>: Si esse sanctorum animas in
      satisfactione credidisti, oportet ut per omnia esse credas et
      iniquorum animas in inferno. Petrus: Et qua ratione credendum est,
      quod rem incorpoream tenere ignis corporeus possit? Gregorius: Si
      uiuentis hominis incorporeus spiritus tenetur in corpore, cur non post
      mortem spiritus etiam corporeo igne teneatur?  Petrus: Viuente
      quolibet idcirco spiritus tenetur in corpore, quia uiuificat
      corpus. Gregorius: Si spiritus in hoc teneri potest, quod uiuificat,
      quare non poenaliter et ibi teneatur, ubi mortificatur? Teneri
      per ignem spiritum dicimus, ut in tormento ignis sit uidendo atque
      sentiendo. Ignem namque eo ipso patitur, quod uidet; quia et cremari
      si aspicit, concrematur. Sicque fit ut res corporea incorpoream
      exurat, dum ex igne uisibili ardor ac dolor inuisibilis trahitur.
    </p>
            <p xml:id="xAbSeN-1e3588-d1e180">
               <ref xml:id="xAbSeN-1e3588-Rd1e182">item</ref>: Reprobis Veritas in fine dictura est: Ite in ignem aeternum, qui
      praeparatus est diabolo et angelis eius. Si igitur diabolus eiusque
      angeli cum sint incorporei, corporeo sunt igne cruciandi, quid mirum
      si animae, et antequam recipiant corpora, possint corporea sentire
      tormenta? 
    </p>
            <p xml:id="xAbSeN-1e3588-d1e186">
               <ref xml:id="xAbSeN-1e3588-Rd1e188">claudianus praefectorio patricio de statu animae lib. i</ref>: De quodam
      opere sancti Hieronymi capitulum quoddam, quod quidem te constat non
      intellixisse, subiungis, quo ait, Globos siderum corporatos esse
      spiritus arbitrantur.
    </p>
            <p xml:id="xAbSeN-1e3588-d1e192">
               <ref xml:id="xAbSeN-1e3588-Rd1e194">item</ref>: Sub ipso sancti Hieronymi nomine adiungit: Si angeli, inquit,
      caelestia et iam corpora ad comparationem Dei immunda esse dicuntur,
      quid putas homo existimandus est?
    </p>
            <p xml:id="xAbSeN-1e3588-d1e198">
               <ref xml:id="xAbSeN-1e3588-Rd1e200">item</ref>: Nam quid hic aliud uir doctus Hieronymus dixisse censebitur,
      nisi angelorum corpora habilitate sui atque potentia humanis praestare
      longe corporibus? Pariter cum dixit "si angeli" et adiecit "caelestia
      etiam corpora," duo quaedam intelligi uoluit angelos et caelestia
      corpora. Quia cum angeli spiritus corporati sint, sunt in caelo
      quaedam quae sola sunt corpora.
    </p>
            <p xml:id="xAbSeN-1e3588-d1e205">
               <ref xml:id="xAbSeN-1e3588-Rd1e207">item</ref>: Certum namque diuina auctoritate retinemus, sanctorum corpora,
      quae immutari merebuntur in gloria angelicis aequanda corporibus
      dicente Domino: Et erunt siout angeli in caelo.
    </p>
            <p xml:id="xAbSeN-1e3588-d1e211">
               <ref xml:id="xAbSeN-1e3588-Rd1e213">item</ref>: Duplex est ergo angelica sicuti est humana substantia, habens
      corpus totius facilitatis maximaeque pulchritudinis, quod hominibus
      cum iubetur appareat, habens incorporeum, quo Deum semper uideat.
    </p>
            <p xml:id="xAbSeN-1e3588-d1e217">
               <ref xml:id="xAbSeN-1e3588-Rd1e219">item</ref>: Intelligere nos oportet, constare hominem ex corporeo et
      incorporeo, constare angelum et corpore et spiritu praecipua
      inter creaturas dignitate formato. Spiritus namque illi est omni
      spiritu creato potior; corpus illi est de potissimo omnium elemento
      sublimius secundum illud propheticum, ubi angelica substantia duplex
      sine dubitatione perhibetur: Qui facit angelos suos spiritus et
      ministros suos ignem urentem. Ignem uero non esse spiritum manifestum
      est, quia non istic allegorice aliquid accipiendum est sicut illud ubi
      ait Dominus: Ignem ueni mittere in terram, cum de spiritu sancto
      diceret. Non enim credi fas est animas humanas ad amorem diuinum
      participatione spiritus inflammari, quia eodem bono bonus est homo quo
      bonus est angelus, et eodem bono uterque beatus.
    </p>
    
         </div>
      </body>
   </text>
</TEI>