<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 45</title>
            <author ref="#per-dsPeAb">Peter Abelard</author>
            <respStmt>
               <name ref="#jeffreycwitt">Jeffrey C. Witt</name>
               <resp>Transcription Editor</resp>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 45</title>
               <date when="2021-02-26">February 26, 2021</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="C" n="cod-ABEPKd">Cambridge, Corpus Christi College, MS 165</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2021-02-26" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on"/>
      </front>
      <body>
         <div xml:id="xAbSeN-1e3696"><!-- xAbSeN-q45 -->
            <head xml:id="xAbSeN-1e3696-Hd1e103">Quaestio 45</head>
            <head xml:id="xAbSeN-1e3696-Hd1e106" type="question-title"> quod deus per corporales imagines non sit repraesentandus
      et contra</head>
    
            <p xml:id="xAbSeN-1e3696-d1e109">
               <ref xml:id="xAbSeN-1e3696-Rd1e111">ex libro deuteronomii</ref>: Non habebis Deos alienos coram me, non facies
      tibi sculptile, neque omnem similitudinem, quae est in caelo desuper,
      et quae est in terra deorsum, neque eorum quae sunt in aquis sub
      terra, non adorabis ea neque coles.
    </p>
            <p xml:id="xAbSeN-1e3696-d1e115">
               <ref xml:id="xAbSeN-1e3696-Rd1e117">item ex eodem</ref>: Locutus est Dominus ad nos de medio ignis. Vocem
      uerborum audisti et formam penitus non uidisti. Non uidisti aliquam
      similitudinem in die, qua locutus est Dominus uobis in Horeb de medio
      ignis, ne forte decepti faciatis uobis sculpturam aut imaginem; ne
      forte oculis leuatis uideas solem et lunam et astra caeli, et errore
      deceptus adores ea, et colas quae creauit Deus in ministerium cunctis
      gentibus.
    </p>
            <p xml:id="xAbSeN-1e3696-d1e121">
               <ref xml:id="xAbSeN-1e3696-Rd1e123">item</ref>: Et pronuntiabunt leuitae dicentque ad omnes uiros Israel excelsa
      uoce: Maledictus homo, qui facit sculptile et conflatile,
      abominationem Domini, opus manuum artificum, ponetque illud in
      abscondito, et respondebit omnis populus et dicet Amen.
    </p>
            <p xml:id="xAbSeN-1e3696-d1e128">ORIGENES IN EXODO, HOMILIA VIII: Non facies tibi idolum, neque
      omnem similitudinem et caetera. Si quis faciat speciem alicuius,
      similitudinem facit. De idolis autem apostolus dicit quia nihil est
      idolum in mundo. Idolum facit, qui facit quod non est. Quid est, quod
      non est? Species quam non uidit oculus sed ipse sibi animus
      fingit. Ut si quis in uno hominis habitu duas facies fingat, aut
      humano pectori postremas partes equi aut piscis adiungat. Haec et
      similia qui facit, facit quod non est, nec habet aliquid simile
      sui. Non adorabis ea, neque coles. Potest quis interdum adorare
      inuitus. Colere uero est toto his affectu et studio mancipari.
    </p>
            <p xml:id="xAbSeN-1e3696-d1e133">AUGUSTINUS SUPER PSALMUM CXIII, EO LOCO UBI SCRIPTUM EST "Nequando
      dicent gentes, ubi est Deus eorum" ETC: Quia inuisibilem Deum colimus,
      qui nullorum corporeis oculis, cordibus autem paucorum mundissimis
      notus est, tanquam ideo possent dicere gentes: ubi est Deus eorum?
      quia ipsi possent ostendere deos suos.
    </p>
            <p xml:id="xAbSeN-1e3696-d1e136">
               <ref xml:id="xAbSeN-1e3696-Rd1e138">item</ref>: Multo honestius non habetis quod possitis ostendere, quam ut in
      eo, quod de istis oculis a uobis ostenditur, uestri cordis caecitas
      ostendatur.
    </p>
            <p xml:id="xAbSeN-1e3696-d1e142">
               <ref xml:id="xAbSeN-1e3696-Rd1e144">item</ref>: Noli addere manus hominum ut illo metallo quod fecit uerus
      Deus uelis facere falsum deum; immo falsum hominem, quem pro uero
      uenereris Deo; quem quisquis pro uero homine in amicitiam reciperet,
      insaniret. Ducit enim, et affectu quodam infirmo rapit infirma corda
      mortalium formae similitudo, et membrorum imitata compago. Sed sicut
      fabricata singula ostenderis, sic ostende officia singulorum, quorum
      te effigies et humana uanitas trahit. Os enim habent, et non loquentur
      etc. Iam ergo artifex melior est qui ea potuit membrorum motu atque
      officio fabricare. Melior et tu, quamuis ea non feceris, quoniam quae
      illa non possunt facis. Melior est bestia; ad hoc enim additum est:
      Non clamabunt in faucibus suis.
    </p>
            <p xml:id="xAbSeN-1e3696-d1e150">
               <ref xml:id="xAbSeN-1e3696-Rd1e152">item</ref>: Et quaedam bestiae sicut simiae manibus contrectant.
    </p>
            <p xml:id="xAbSeN-1e3696-d1e156">
               <ref xml:id="xAbSeN-1e3696-Rd1e158">item</ref>: Lectorem uel auditorem fecit intentum, ut admoneri se inueniat
      simulacris gentium non tantum homines sed etiam bestias se debere
      praeponere; ut si pudet adorare bestiam, quam fecit Deus uidentem,
      audientem etc., uiderent quam pudendum esset adorare mutum et carens
      uitae sensusque simulacrum.
    </p>
            <p xml:id="xAbSeN-1e3696-d1e163">
               <ref xml:id="xAbSeN-1e3696-Rd1e165">item</ref>: Quanto ergo melius mures atque serpentes, atque id genus
      animantium colerent quod simulacris, si ita dicendum, quodammodo
      iudicant, in quibus quia non sentinnt humanam uitam, non curant
      humanam figuram? Itaque in eis plerumque nidificant, et nisi humanis
      motibus deterreantur nulla sibi habitacula munitiora conquirunt. Mouet
      ergo se homo, ut uiuentem bestiam a deo suo deterreat, et illum non se
      mouentem quasi potentem colit, a quo meliorem deterruit. Deterruit
      enim uidentem a caeco, audientem a surdo etc., immo deteriorem quam
      mortuum. Mortuum quippe manifestum est aliquando uixisse. Quapropter
      deum, qui nec uiuit, nec uixit, profecto et mortuns antecedit.
    </p>
            <p xml:id="xAbSeN-1e3696-d1e169">
               <ref xml:id="xAbSeN-1e3696-Rd1e171">item</ref>: Quamquam, ut illi asserunt, species membrorum in signo aliquo
      fabrefacta, cum adorari atque honorari a multitudine coeperi[n]t,
      parit unoquoque sordidum simulacrum -- talis hominum affectus inuitat.
    </p>
            <p xml:id="xAbSeN-1e3696-d1e175">
               <ref xml:id="xAbSeN-1e3696-Rd1e177">item</ref>: Itaque ne quisquam dicat, cum irrisa fuerint simulacra, non hoc
      uisibile colo sed numen quod illic inhabitat inuisibiliter, ipsa
      numina in alio psalmo sic damnat: Quoniam dii gentium daemonia. Dicit
      etiam apostolus quao idolum non sit aliquid sed quod immolant gentes,
      daemoniis immolant. Videntur autem sibi purgatioris esse religionis
      qui dicunt, nec simulacrum nec daemonium colo sed effigiem corporalem
      et eius rei signum intueor quam colere debeo. Itaque interpretantur
      simulacra, ut alio simulacro dicant significari terram, unde
      templum solent appellare Telluris; alio mare, sicut Neptuni simulacro;
      alio aerem, sicut Iunonis; alio ignem, sicut Vulcani; alio luciferum,
      sicut Veneris etc. De quibus rursum cum exagitari coeperint, quod
      corpora colant, maxime terram, et mare, et aerem, et ignem, quorum
      nobis usus in promptu est, audent respondere non se ipsa corpora
      colere sed quae illis regendis praesident. Seruierunt ereaturae
      potius quam creatori. Nam priore autem parte huius sententiae
      simulacra damnauit; posteriore autem interpretationes simulacrorum.
      Effigies enim a fabro factas appellando nominibus earum rerum quas
      fabricauit Deus, transmutant ueritatem Dei in mendacium. Res autem
      ipsas pro diis habendo et uenerando seruierunt creaturae. Quis autem
      adorat aut orat intuens simulacrum, qui non sic afficitur ut ab eo se
      audiri putet, ab eo sibi i praestari quod desiderat speretur?
    </p>
            <p xml:id="xAbSeN-1e3696-d1e183">
               <ref xml:id="xAbSeN-1e3696-Rd1e185">item</ref>: Hoc enim quodammodo extorquet illa figura membrorum, ut animus
      uiuens in sensibus corporeis magis arbitretur sentire corpus, quod suo
      corpori simillimum uidet.
    </p>
            <p xml:id="xAbSeN-1e3696-d1e189">
               <ref xml:id="xAbSeN-1e3696-Rd1e191">item</ref>: Sed nos pleraque instrumenta et uasa huiusmodi materia habemus
      in usu celebrandorum sacrorum. Et sunt profecto etiam ipsa quid aliud
      quam opera manuum hominum? Veruntamen nunquid os habent et non
      loquentur?  oculos habent et non uidebunt? Numquid eis supplicamus,
      quia per ea supplicamus Deo? Illa causa maxima est pietatis insaniae,
      quod plus ualet in affectionibus miserorum uiuenti similis forma, quae
      sibi efficit supplicari, quam quod eum manifestum est non esse
      uiuentem, ut debeat a uiuente contemni. Plus enim ualent simulacra ad
      curuandam infelicem animam quod oculos habent, aures, nares, manus et
      pedes, quam ad corrigendum quod non loquentur, non uident etc. Ita
      sequitur ut illud quoque fiat, similes illis fiant omnes qui faciunt
      ea, et omnes qui confidunt in eis. Videant ergo isti apertis et
      sentientibus oculis, et adorent clausis et mortuis mentibus nec
      uidentia nec uiuentia simulacra.  Domus autem Israel sperauit in
      Domino. Spes enim quae uidetur non est spes; quod enim uidet quis quid
      sperat?
    </p>
            <p xml:id="xAbSeN-1e3696-d1e197">
               <ref xml:id="xAbSeN-1e3696-Rd1e199">idem lib. iv de trinitate dei cap. xxxii, de varrone loquens ait</ref>:
      Dicit etiam idem acutissimus auctor atque doctissimus quod hi soli
      uideantur ei animaduert isse quid esset Deus, qui crediderunt eum esse
      animam motu ac ratione mundum gubernantem. Ac per hoc, ac si nondum
      tenebat quod ueritas habet, Deus enim uerus non anima sed animae
      quoque est conditor: tamen unum Deum colendum fateretur atque
      suaderet.
    </p>
            <p xml:id="xAbSeN-1e3696-d1e204">
               <ref xml:id="xAbSeN-1e3696-Rd1e206">item</ref>: Dicet etiam antiquos Romanos plus centum annos et septuaginta
      deos sine simulacro coluisse. Quodsi adhuc, inquit, mansisset, castius
      dii obseruarentur. Cui sententiae suae testem adhibet inter caetera
      etiam gentem Iudaeam. Nec dubitat eum locum ita concludere ut dicat,
      qui primi populis simulacra deorum posuerunt, eos ciuitatibus suis et
      metum depressisse et errorem addidisse, prudenter aestimans deos
      facile posse in simulacrorum stoliditate contemni. Quod uero non ait
      "errorem tradiderunt," sed "addiderunt," iam utique fuisse etiam sine
      simulacris uult intelligi errorem Quapropter cum solos dicit
      animaduertisse quid esset Deus, qui eum crederent animam mundum
      gubernantem, castiusque existimat sine simulacris obseruare
      religionem; quis non uideat quantum propinquauerit ueritate?
    </p>
            <p xml:id="xAbSeN-1e3696-d1e210">
               <ref xml:id="xAbSeN-1e3696-Rd1e212">sanctus epiphanius in epistola ad iohannem constantinopolitanum, quam
      beatus transtulit hieronymus</ref>: Audiui quosdam murmurare contra me,
      quando simul pergebamus ad locum sanctum, qui uocatur Bethel, et
      uenissem ad uillam, quae dicitur Anablatha, uidissemque ibi
      praeteriens lucernam ardentem et interrogassem qui locus esset,
      didicissemque esse ecclesiam et intrassem, ut orarem, inueni ibi uelum
      pendens in imaginem quasi Christi uel sancti cuiusdam. Cum ergo
      hoc uidissem in ecclesia Christi contra auctoritatem scripturarum
      hominis pendere imaginem, scidi illud et magis dedi consilium
      custodibus eiusdem loci, ut pauperem mortuum eo obuoluerent et
      efferrent. Illique contra murmurantes dicerent, Si scindere uoluerat,
      iustum erat, ut aliud daret uelum atque mutaret. Quod cum audirem, me
      daturum esse pollicitus sum et missurum. Nunc autem misi quod potui
      reperire, et precor ut iubeas presbytero ipsius loci suspendere uelum
      a lectore quod a nobis missum est, et deinceps praecipere in ecclesia
      Christi istius modi uela quae contra religionem nostram ueniunt non
      suspendi.
    </p>
            <p xml:id="xAbSeN-1e3696-d1e218">
               <ref xml:id="xAbSeN-1e3696-Rd1e220">ex secunda collatione abbatis isaac</ref>: Non est mirandum hominem
      simplicissimum et de natura diuinitatis nunquam penitus eruditum
      rusticitatis uitio et consuetudine erroris antiqui usque nunc detineri
      et in errore pristino perdurare, dum secundum consuetudinem erroris
      illius, quo daemones hominum figura compositos excolebant, nunc quoque
      illam incomprehensibilem atque ineffabilem ueri numinis maiestatem
      subscriptione alicuius existimant adorandam, nihil se tenere uel
      habere credentes, si propositam non habuerint imaginem quandam in
      supplicatione positi iugiter interpellent, eanque circumferant mente
      ac prae oculis teneant semper affixam.
    </p>
            <p xml:id="xAbSeN-1e3696-d1e224">
               <ref xml:id="xAbSeN-1e3696-Rd1e226">ex concilio eliberitano cap. i</ref>: Placuit picturas in ecclesiis fieri
      non debere, ne quod colitur et adoratur in parietibus
      depingatur.
    </p>
            <p xml:id="xAbSeN-1e3696-d1e230">
               <ref xml:id="xAbSeN-1e3696-Rd1e232">gregorius secundino servo dei recluso</ref>: Aliud est enim picturam
      adorare, aliud per picturae historiam quid sit adorandum addiscere.
      Nam quod legentibus scripturam, hoc idiotis patet picturam
      cernentibus, quia in ipsa uident quid sequi debeant, in ipsa legunt,
      qui litteras nesciunt.
    </p>
            <p xml:id="xAbSeN-1e3696-d1e236">
               <ref xml:id="xAbSeN-1e3696-Rd1e238">item</ref>: Frangi ergo non debuit, quod non ad adorandum in ecclesiis sed
      ad instruendas solummodo mentes fuit nescientium collocatum.
    </p>
            <p xml:id="xAbSeN-1e3696-d1e243">
               <ref xml:id="xAbSeN-1e3696-Rd1e245">actio iv synodi xiii</ref>: Ioannes apocrisarius /210 orientalium sedium
      dixit, Significat sermo patris nostri Sophronii, quod melius sit
      iurantem periurare quam conseruare sacramentum in confractione
      sanctarum imaginum. Hoc autem dicimus, et quidam se sacramento
      excusant.
    </p>
            <p xml:id="xAbSeN-1e3696-d1e249">
               <ref xml:id="xAbSeN-1e3696-Rd1e251">leo nonus michaeli patriarchae</ref>: Recordamini illius nefandae synodi,
      quam uoluerunt uocari VII nostri haeresiarchae, quorum conspiratione
      ipsius domini nostri Iesu Christi et sanctorum reuerendae imagines aut
      flammis traditae sunt aut aquis submersae, picturae uero de parietibus
      deletae. Quibus quamuis restiterit Romanorum pontificum auctoritas,
      prae cunctis tamen sanctissimi papae Nicolai, qui per legatos suos tam
      pro sacris imaginibus quam pro depositione Ignatii et substitutione
      Photii ecclesiam sanctae Sophiae clausit, donec sedis apostolicae
      acquiesceret decretis.
    </p>
    
         </div>
      </body>
   </text>
</TEI>