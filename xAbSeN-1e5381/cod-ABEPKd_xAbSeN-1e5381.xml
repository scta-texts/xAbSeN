<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 73</title>
            <author ref="#per-dsPeAb">Peter Abelard</author>
            <respStmt>
               <name ref="#jeffreycwitt">Jeffrey C. Witt</name>
               <resp>Transcription Editor</resp>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 73</title>
               <date when="2021-02-26">February 26, 2021</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="C" n="cod-ABEPKd">Cambridge, Corpus Christi College, MS 165</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2021-02-26" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on"/>
      </front>
      <body>
         <div xml:id="xAbSeN-1e5381"><!-- xAbSeN-q73 -->
            <head xml:id="xAbSeN-1e5381-Hd1e103">Quaestio 73</head>
            <head xml:id="xAbSeN-1e5381-Hd1e106" type="question-title"> quod humanitas christi non creverit in sapientia vel quod
      tantumdem scierit quantum divinitas et contra</head>
    
            <p xml:id="xAbSeN-1e5381-d1e109">
               <ref xml:id="xAbSeN-1e5381-Rd1e111">beda super lucam</ref>: Recte dicitur plenus sapientia non per
      interualla temporum proficiendo in sapientiam, qua semper plenus fuit
      ab hora conceptionis, quoniam in ipso ut ait apostolus, habitat omnia
      plenitudo diuinitatia corporaliter. Gratia namque Dei erat in illo,
      quia nulli mortali tanta et talis data est, ut ex quo in utero
      uirginis conciperetur perfectus esset Deus. Iste homo nec ad momentum
      aliud fuit quam Deus.
    </p>
            <p xml:id="xAbSeN-1e5381-d1e117">
               <ref xml:id="xAbSeN-1e5381-Rd1e119">ambrosius de fide ad gratianum</ref>: Sunt plerique non ita timidiores ut
      ego. Malo enim alta timere quam sapere.  Sunt plerique, quia scriptum
      est: Iesus proficiebat aetate et aupientia et gratia apud Deum et
      homines, qui dicunt secundum nostrae conditionis assumptionem ignorare
      se.
    </p>
            <p xml:id="xAbSeN-1e5381-d1e123">
               <ref xml:id="xAbSeN-1e5381-Rd1e125">item</ref>: Magis arbitror, ut nostra ignoratione nescire se diceret, non
      quia aliquid ipse nesciret.
    </p>
            <p xml:id="xAbSeN-1e5381-d1e130">
               <ref xml:id="xAbSeN-1e5381-Rd1e132">idem de incarnatione dominica</ref>: Deus igitur ante carnem, Deus in carne
      perfectionem naturae assumpsit humanae, suscepit sensum hominis sed
      non sensu carnis inflatus. Sensu hominis animam meam dixi esse
      turbatam. Sensu hominis esuriui, rogaui, profeci, sicut scriptum est:
      Iesus proficiebat aetate, et sapientia, et gratia apud Deum et
      homines. Quomodo proficiebat sapientia Dei? Doceat te ordo uerborum.
      Profectus aetatis et profectus sapientiae sed humanae est. Ideo
      aetatem ante praemisit, ut secundum homines crederes dictum. Aetas
      enim non diuinitatis sed corporis est. Ergo si proficiebat aetate
      hominis, proficiebat et sapientia hominis. Sapientia autem sensu
      proficit, quia sensus sapientia. Iesus autem proficiebat aetate et
      aupientia. Quis sensus proficiebat? Si humanus, ergo et ipse susceptus
      est. Si diuinus, ergo mutabilis per profectum. Quod enim proficit,
      utique mutatur in melius. Sed quod diuinum est non mutatur. Quod
      ergo mutatur non utique diuinum est. Sensus igitur proficiebat
      humanus. Sensum ergo suscepit humanum. Et quia secundum hominem
      loquebatur, praemisit dicens: Puer autem confortabatur et creacebat et
      implebatur sapientia, et gratia Dei erat cum illo. Puer nostrae nomen
      aetatis est; nec confortari uirtus poterat Dei, nec crescere Deus, nec
      altitudo sapientiae Dei nec plenitudo diuinitatis impleri. Quae igitur
      implebatur, erat non Dei sapientia sed nostra. Per quem autem sensum
      dixit Isaias, Patrem puer nesciebat aut matrem? Scriptum est enim:
      Priusquam sciat puer patrem aut matrem, accipiet uirtutem Damasci et
      spolia Samariae. Sapientiam Dei futura et occulta non fallunt. Expers
      autem agnitionis infantia per humanam utique imprudentiam quod adhuc
      non didicit ignorat. Sed uerendum est, inquam, ne si duos principales
      sensus aut geminam sapientiam Christo tribuimus, Christum diuidamus.
      Numquid cum et diuinitatem eius et carnem credimus, Christum
      diuidimus? Numquid cum in eo imaginem Dei crucemque ueneramur,
      diuidimus eum? Apostolus certe, qui de eo dixit: Quoniam etsi
      crucifixus est ex infirmitate nostra, uiuit tamen ex uirtute Dei, ipse
      dixit quia non diuisus est Christus. Numquid etiam cum dicimus quia
      animam rationalem et intellectus nostri capacem suscepit, diuidimus
      eum? Non enim ipse Deus Verbum pro anima rationali et intellectus
      capaci in carne sua fuit sed animam rationalem et intellectus capacem,
      et ipsam humanam et eiusdem substantiae cuius nostrae sunt animae, et
      carnem nostrae similem eiusdemque cuius caro nostra est substantiae
      suscipiens Deus uerbum, perfectus etiam homo fuit, sine ulla tamen
      labe peccati.
    </p>
            <p xml:id="xAbSeN-1e5381-d1e138">
               <ref xml:id="xAbSeN-1e5381-Rd1e140">fulgentius</ref>: Anima Christi cum Verbo unus est Christus, et quia
      unigenitus Deus aequalis est patri, nec potest totum nosse filium qui
      totum non nouerit patrem, caueamus ne si anima Christi totum patrem
      nosse non creditur, ipsi uni Christo ex aliqua parte non solum
      patris sed etiam sui et spiritus sancti cognitio negetur. Sed a fide
      alienum uidetur, ut dicatur anima Christi non plenam suae deitatis
      habere notitiam, cum qua creditur habere personam. Contra hoc uidetur
      esse assertio Iohannis dicens Christo non esse datum spiritum ad
      mensuram, in quo deitas spiritum non accepit, sed anima Christi. Ubi
      autem mensura non esse dicitur, plenitudo perfectionis et perfectio
      plenitudinis inuenitur. Accepit ergo Christus spiritum sed non ad
      mensuram. Quod si animae Christi non est datus ad mensuram, necesse
      est ut nihil minus habeas sapientiae, nihil scientiae. De eodem
      apostolus: In quo sunt omnes thesauri sapientiae et scientiae
      absconditi. Si non ad mensuram accepit, necesse est ut omnis thesauros
      sapientiae et scientiae habeas. Quod si aliquid plenitudinis ei
      demitur, consequens est ut ad mensuram accepisse Spiritum dicatur. Ubi
      ergo spiritus non est mensura, necesse est ut plena sit deitatis
      notitia. De Christo Paulus dicit: In ipso complacuit omnem
      plenitudinem inhabitare. In ipeo inhabitat omnis plenitudo diuinitatis
      corporaliter. Non ergo existimandum est, illi animae in aliquo plenam
      deitatis deesse notitiam, cum una est persona cum uerbo, quam sic
      sapientia[m] suscepit, ut eadem sapientia ipsa sit quae omnium rerum
      in tantum facta est domina, ut cum ipsa diuinitate sua una sit in
      trinitate persona, id est Christus.
    </p>
            <p xml:id="xAbSeN-1e5381-d1e146">
               <ref xml:id="xAbSeN-1e5381-Rd1e148">item</ref>: Habet anima illa plenam trinitatis notitiam, non tamen habet
      unam cum trinitate naturam. Nescio qualiter accipimus unigenitum a
      patre plenum gratiae et ueritatis, si uel illi plenitudini ueritatis
      aliquid plenitudinis gratiae desit uel illi plenitudini gratiae non
      tote inest ueritatis plenitudo. Non enim tote plenitudo ueritatis
      habetur quando ipsius ueritatis aliquid ignoratur. Quod absit ut de
      Christo sentiatur.  /265/
    </p>
            <p xml:id="xAbSeN-1e5381-d1e152">
               <ref xml:id="xAbSeN-1e5381-Rd1e154">idem de mysterio mediatoris</ref>: Isaias dicit: Priusquam sciat aut
      proferat maligna, mutabit bonum, quoniam priusquam sciat puer bonum,
      non credet malitiae, ut eligat quod bonum est.  Si anima uel
      intellectus naturae in Christo defuisse creditur humanae, quid in
      infante bonum malumque dicitur ignorasse? An illam filii Dei naturam
      diuinam ignorantiae boni malique subicimus, ut humanam in Christo
      animam denegemus? Itaque nec credendus est homo susceptus a Deo quae
      Dei sunt aliquatenus potuisse sapere, in quo ipsa sapientia cognitione
      boni malique dicitur caruisse. Anima igitur humana quae rationis capax
      naturaliter facta est, bonum malumque in infante Christo nescisse
      dicitur, quae secundum euangelicam ueritatem in puero Iesu sapientia
      et gratia profecisse narratur, sicut Lucas dicit: Puer autem crescebat
      et confortabatur plenua sapientia. Et paulo post: Ieana proficiebat
      aetate, et gratia apud Deum et homines. Nam sicut carnis est aetate
      proficere, sic est animae sapientia et gratia profecisse. Qui tamen in
      sapientia nullatenus proficeret, si naturalem intelligentiam, quae
      hominibus est concessa, non haberet.
    </p>
            <p xml:id="xAbSeN-1e5381-d1e158">
               <ref xml:id="xAbSeN-1e5381-Rd1e160">item</ref>: Effectus piae susceptionis exigit ut dum caro et anima a Deo
      suscipitur, utraque pariter saluaretur. Nam nec caro ipsa fuit a Dei
      filio suscipienda nisi fuisset diuina susceptione liberanda.
    </p>
            <p xml:id="xAbSeN-1e5381-d1e164">
               <ref xml:id="xAbSeN-1e5381-Rd1e166">alcuinus ad carolum lib. ii cap. xi</ref>: Omnia subiecisti sub pedibus
      eius.  Peruersum uero et a sanitate fidei penitus alienum, ut dicamus
      animam Christi non plenam in se deitatis habere notitiam, cum qua
      naturaliter unam creditur habere personam. Unde Iohannes baptista
      Christo singulariter ac sine mensura datam spiritus largitatem dixit;
      non enim ad menauram, ait, dat Deus spiritum, quia omnis plenitudo
      diuinitatis in eo habitat.
    </p>
            <p xml:id="xAbSeN-1e5381-d1e171">
               <ref xml:id="xAbSeN-1e5381-Rd1e173">item</ref>: Ubi enim mensura dicitur non esse, plenitudo perfectionis
      inuenitur.
    </p>
            <p xml:id="xAbSeN-1e5381-d1e179">
               <ref xml:id="xAbSeN-1e5381-Rd1e181">item</ref>: Non enim aestimandum est animae Christi in aliquo plenam
      diuinitatis deesse notitiam, cuius una est persona cum uerbo, quam sic
      sapientia suscepit, ut cum ipsa diuinitate sua una sit in trinitate
      persona, id est Christus.
    </p>
            <p xml:id="xAbSeN-1e5381-d1e185">
               <ref xml:id="xAbSeN-1e5381-Rd1e187">augustinus de baptismo parvulorum lib. ii</ref>: Non illam animi
      infirmitatem in Christo paruulo credo fuisse quam uidemus in paruulis.
    </p>
            <p xml:id="xAbSeN-1e5381-d1e191">
               <ref xml:id="xAbSeN-1e5381-Rd1e193">ambrosius super epistolam primam ad corinthios</ref>: Spiritus enim omnia
      acrutatur, etiam profunda Dei. Quia de Deo est omnia nouit. Profunda
      autem ideo ait, quia omnem uirtutem et praescientiam eius nouit, quod
      omnino creaturae impossibile est.
    </p>
            <p xml:id="xAbSeN-1e5381-d1e197">
               <ref xml:id="xAbSeN-1e5381-Rd1e199">item</ref>: Sensum Dei nemo nouit nisi qui de Deo est, spiritus Dei.
      Inferiora enim non possunt superiorum scire consilium, neque creatura
      conditoris sui dignoscere uoluntatem.
    </p>
            <p xml:id="xAbSeN-1e5381-d1e203">
               <ref xml:id="xAbSeN-1e5381-Rd1e205">hieronymus super eandem epistolam et eundem locum</ref>: Etiam profunda Dei.
      Praeclarum hoc aduersus haereticos, qui creaturam spiritum sanctum
      dicunt, unde hic ostenditur non solum creaturam non esse, uerum etiam
      quod ipse solus interiora Dei et profunda rimetur, quippe ut [qui]
      eiusdem naturae atque substantiae sit.
    </p>
            <p xml:id="xAbSeN-1e5381-d1e210">
               <ref xml:id="xAbSeN-1e5381-Rd1e212">claudius super eandem epistolam et eundem locum</ref>: Qui enim de Deo est
      hic spiritus, omnia nouit Dei, ac per hoc Deum esse non dubites, qui
      non solum humana uerum etiam Dei occulta dicitur scire. Profunda autem
      ideo ait, quia omnem uirtutem et praescientiam eius nouit, quod omnino
      creaturae impossibile est.
    </p>
            <p xml:id="xAbSeN-1e5381-d1e216">
               <ref xml:id="xAbSeN-1e5381-Rd1e218">hieronymus in psalmo xiv</ref>: Benedicam dominum, qui tribuit mihi
      intellectum. Qui sapientia Dei est non indiget ipsa sapientia. Sed
      secundum illud accipiendum est: Iesus proficiebat aetate et
      sapientia.
    </p>
            <p xml:id="xAbSeN-1e5381-d1e224">
               <ref xml:id="xAbSeN-1e5381-Rd1e226">ambrosius autpertus in homilia illius lectionis evangelicae, erat
      ioseph et maria mater eius mirantes</ref>: Puer autem crescebat et
      confortabatur plenua sapientia. Haec de illo secundum humanitatem
      dicta sunt. Neque enim in sua natura confortatur, nec adimpletur
      sapientia sed in rostra, in qua pro nobis exinanitus est.  Quae
      scilicet omnia melius ad eius corpus, quod est ecclesia, quam ad ipsum
      caput referri possum. Cotidie crescit in fide puer Iesus, cotidie
      confortatur uirtutibus etc.
    </p>
            <p xml:id="xAbSeN-1e5381-d1e230">EX HOMILIA DOMINICAE POST THEOPHANIAM, QUAE SIC INCIPIT
      "RATIONABILITER MAGISTRI": Nisi enim ueram carnem habuisset, nequaquam
      aetate proficeret et cresceret, et nisi ueram animam habuisset
      nequaquam sapientia proficere et crescere ualeret; et quemadmodum per
      momenta aetatum corpus crescit ita et anima sapientia crescendo
      proficit.
    </p>
            <p xml:id="xAbSeN-1e5381-d1e233">
               <ref xml:id="xAbSeN-1e5381-Rd1e235">idem in apocalipsi lib. iii</ref>: Dignus est agnus, qui occisus est,
      accipere uirtutem et diuinitatem et sapientiam etc. Humana in Christo
      natura ita meruit uniri uirtuti ac sapientiae Dei ut una uirtus Deus
      et homo, una persona Deus et homo, una sapientia Dei existeret Deus et
      homo. Nec non et si ipsa humana in Christo natura sapientia proficit
      in ferris, tamen nunc angelos docet in caelis.
    </p>
            <p xml:id="xAbSeN-1e5381-d1e239">
               <ref xml:id="xAbSeN-1e5381-Rd1e241">idem lib. iv, ita de iudaeis loquens</ref>: Isti dicunt, Non est Christus
      uester illa sapientia, quae attingit a fine usque ad finem fortiter,
      et disponit omnia suauiter, quia per incrementa temporum sapientia
      profecit ut homo. Nos econtra, Non est detrimentum passa in homine
      assumpta illa sapientia, cum idem secundum hominem per uicissitudinem
      temporum profecit sapientia sed magis haec ab illa assumpta mansit una
      sapientia, qua mundus est factus, qua mundus est restauratus.
    </p>
            <p xml:id="xAbSeN-1e5381-d1e246">
               <ref xml:id="xAbSeN-1e5381-Rd1e248">remigius in psalmo xxi v</ref>: Ego autem dixi in abundantia mea. Christus
      secundum carnem nullas diuitias habuit; pauper enim adeo fuit ut
      non haberet quo caput reclinaret. Abundantiam itaqua suam plenitudinem
      gratiarum et spiritualium et omnis diuinitatis thesaurum appellat,
      quia in eo corporaliter mansit. Dixi, inquit, in abundantia mea, id
      est in plenitudine diuinitatis.
    </p>
            <p xml:id="xAbSeN-1e5381-d1e254">
               <ref xml:id="xAbSeN-1e5381-Rd1e256">item</ref>: Et factus sum conturbatus, id est mortuus sum ex infirmitate
      carnis, ignorans lumen ueritatis.
    </p>
    
         </div>
      </body>
   </text>
</TEI>