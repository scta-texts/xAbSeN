<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 80</title>
            <author ref="#per-dsPeAb">Peter Abelard</author>
            <respStmt>
               <name ref="#jeffreycwitt">Jeffrey C. Witt</name>
               <resp>Transcription Editor</resp>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 80</title>
               <date when="2021-02-26">February 26, 2021</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="C" n="cod-ABEPKd">Cambridge, Corpus Christi College, MS 165</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2021-02-26" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on"/>
      </front>
      <body>
         <div xml:id="xAbSeN-1e5934"><!-- xAbSeN-q80 -->
            <head xml:id="xAbSeN-1e5934-Hd1e103">Quaestio 80</head>
            <head xml:id="xAbSeN-1e5934-Hd1e106" type="question-title"> quod christus nec secundum hominem passus sit aut timuerit
      et contra</head>
    
            <p xml:id="xAbSeN-1e5934-d1e109">
               <ref xml:id="xAbSeN-1e5934-Rd1e111">hilarius de trinitate lib. x</ref>: Expurganda etiam nunc est omnis impiae
      assertionis occasio et omnes haereticae blasphemiae transcurrendae
      sunt praedicationes, ut ueritas euangelii per ea ipsa quibus obscurari
      uidetur, eluceat. Volunt enim plerique eorum ex passionis metu et ex
      infirmitate patiendi non in natura eum impassibilis Dei fuisse, ut qui
      timuit et doluit, non fuerit uel in ea potestatis securitate quae non
      times, uel in ea spiritus incorruptione quae non doles sed inferioris
      a Deo patre naturae et humanae passionis trepidauerit metu, et ad
      corporalis poenae congemuerit atrocitatem, quia scriptum est: Tristis
      est anima mea usque ad mortem, et rursum: si possibile est, transeat a
      me calix iste, et illud: Deus meus, quare me dereliquisti? Hoc quoque:
      Pater, commendo in manus tuus spiritum meum. Ac primum antequam ex his
      ipsis dictis demonstremus nec metuendi de se in eum infirmitatem
      incidisse aliquam nec dolendi, quaerendum est quidnam uideatur timere
      potuisse, an ratione subsistat ut mori timuerit, qui omnem terrorem
      mortis ab apostolis apellens ad gloriam eos sit martyrii adhortatus
      dicens: Qui non accipit crucem suam et sequitur me, non est me dignus;
      et qui perdiderit animam propter me, inueniet eam. Cum enim pro eo
      mori uita sit, quid ipse in mortis sacramento doluisse existimandus
      est, qui pro se morientibus uitam rependat? Cum non timendos esse qui
      corpus occiderent monet, ipsum mors ad timorem passionis corporalis
      exterruit? Tum deinde quem dolorem mortis timeret, potestatis suae
      libertate moriturus? Humano enim generi mortem aut uis exterior
      degrassata in corpus accelerat, aut ipsa natura corporis senio in eam
      ipsam mortem uicta concedit.  Unigenitus autem Dei ita potestatem
      habens ponendae animae ut resumendae, ad peragendum in se mortis
      sacramentum, cum potato aceto consummasse omne humanarum opus
      passionum est testatus, inclinato capite spiritum tradidit. Si hoc
      naturae hominis ius relictum est, ut per se exhalans spiritum
      requiescat in mortem et non dissoluto corpore labefacta anima decedat,
      uel abruptis aut perfossis aut collisis membris spiritus tanquam in
      sede sua uiolatus erumpat aut effluat, incidat in dominum uitae metus
      mortis, si quod emisso spiritu mortuus est, non libertatis suae ad
      moriendum usus est potestate. Quod ex se mortuus est, et per se
      spiritum reddidit, non est terror mortis in potestate moriendi.
    </p>
            <p xml:id="xAbSeN-1e5934-d1e117">
               <ref xml:id="xAbSeN-1e5934-Rd1e119">item</ref>: Haec stulta atque ridicule sunt, ut in potestate ponendae animae
      ac resumendae mori timeret, ad sacramentum uitae humanae sub
      uoluntatis suae libertate moriturus.
    </p>
            <p xml:id="xAbSeN-1e5934-d1e123">
               <ref xml:id="xAbSeN-1e5934-Rd1e125">item</ref>: Timeri mors non potest et in uoluntate moriendi et in potestate
      uiuendi.
    </p>
            <p xml:id="xAbSeN-1e5934-d1e130">
               <ref xml:id="xAbSeN-1e5934-Rd1e132">item</ref>: Virgo enim non nisi ex sancto spiritu genuit. Et quamuis tantum
      ad natiuitatem carnis ex se daret quantum ex se feminae edendorum
      corporum susceptis originibus impenderent, non tamen Christus per
      humanae conceptionis coaluit naturam. Sed omnis cause nascendi inuecta
      per spiritum tenuit in hominis natiuitate quod matris est, cum tamen
      haberet in origine quod Deus est. Hinc suscepti hominis sacramentum
      dominus ipse ostendit dicens: Nemo aacendit in aaelum nisi qui de
      caelo descendit, filius hominis qui est in caelo. Quod de caelo
      descendit, conceptae de spiritu originis causa est. Non enim corpori
      Maria originem dedit, licet ad crementa partumque corporis omne quod
      sexus sui est naturale contulerit.
    </p>
            <p xml:id="xAbSeN-1e5934-d1e136">
               <ref xml:id="xAbSeN-1e5934-Rd1e138">item</ref>: Et uerbum caro factum, cum caro esset, non tamen non erat et
      uerbum.
    </p>
            <p xml:id="xAbSeN-1e5934-d1e142">
               <ref xml:id="xAbSeN-1e5934-Rd1e144">item</ref>: Absolute autem apostolus huius inenarrandae corporeae
      natiuitatis sacramentum locutus est dicens: Primus homo de terrae
      limo, secundus homo de caelo. Cum ait secundum hominem de caelo, in
      originem eius ex superuenientis in uirginem sancti spiritus aditu
      testatus est.
    </p>
            <p xml:id="xAbSeN-1e5934-d1e150">
               <ref xml:id="xAbSeN-1e5934-Rd1e152">item</ref>: Ipse dominus huius natiuitatis suae mysterium pandens sic
      locutus est: Ego aum pania uiuus qui de caelo descendi. Si quia
      mandueauerit de pane meo, uiuet in aeternum.  Ipse enim corporis sui
      origo est. Ac ne uerbi uirtus atque natura defecisse ex se
      existimaretur in carne, rursus panem suum esse dixit ut, per hoc quod
      descendens de caelis panis est, non ex humana conceptione origo esse
      corporis existimaretur, dum caeleste esse corpus ostenditur. At uero
      cum suus panis est, assumpti per uerbum corporis est professio.
      Subiecit enim: Nisi manducaueritis carnem filii hominis et sanguinem
      eius biberitis, non habebitis uitam in uobis ut, quia id quod filius
      hominis est et panis de caelis ipse descendit, per panem suum de caelo
      descendentem et per sanguinem et carnem filii hominis et conceptae ex
      uirgine carnis intelligatur assumptio.
    </p>
            <p xml:id="xAbSeN-1e5934-d1e156">
               <ref xml:id="xAbSeN-1e5934-Rd1e158">item</ref>: Homo itaque Christus Iesus unigenitus Deus, per carnem et uerbum
      ut hominis filius, ita Dei filius, hominem uerum secundum
      similitudinem nostri hominis sumpsit; in quo, quamuis aut ictus aut
      uulnus descenderet, aut nodi concurrerent, aut suspensio eleuaret,
      afferrent quidem haec impetum passionis, non tamen passionis dolorem
      inferrent. Ut telum aliquod aut aquam perforans, aut ignem compungens,
      aut aera uulnerans, omnes quidem has passiones naturae suae infert, ut
      foret, ut compungat, ut uulneret; sed naturam suam in haec passio
      illata non retinet, dum in natura non est uel aquam forari, uel ignis
      pungi, uel aera uulnerari, quamuis naturae teli sit et uulnerare et
      compungere et forare.
    </p>
            <p xml:id="xAbSeN-1e5934-d1e162">
               <ref xml:id="xAbSeN-1e5934-Rd1e164">item</ref>: Passus quidem dominus, dum caeditur, dum suspenditur, dum
      crucifigitur, dum moritur; sed in corpus irruens passio nec non
      fuit passio nec tamen naturam passionis exercuit, dum et poenali
      ministerio desaeuit et uirtus corporis sine sensu poenae uim poenae in
      se desaeuientis excepit. Quid enim per naturam corporis humani
      conceptam ex spiritu carnem iudicamus? Homo ille de Deo est, habens ad
      patiendum quidem corpus, et passus est sed naturam non habens ad
      dolendum. Naturae enim propriae ac suae corpus illud est. Neque cum
      sitiuit aut esuriit aut fleuit, bibisse aut manducasse aut doluisse
      monstratus est sed ad monstrandam corporis ueritatem, corporis
      consuetudo suscepta est. Vel cum potum et cibum accepit, non se
      necessitati corporis sed consuetudini tribuit.
    </p>
            <p xml:id="xAbSeN-1e5934-d1e171">
               <ref xml:id="xAbSeN-1e5934-Rd1e173">item</ref>: Tenuit apostolus demonstrandae natiuitatis huius sacramentum,
      cum ait: In aimilitudine hominis constitutus et habitu repertus ut
      homo. Non fuit habitus ille tantum hominis sed ut hominis, dum et
      habitus carnis in natiuitatis est ueritate et similitudo carnis
      peccati a uitiis humanae passionis aliena est. Atque ita habet
      natiuitatem hominis, quia homo est; nec in uitiosa hominis
      infirmitate, quia Christus est. Quia quamuis forma nostri corporis
      esset in domino, non tamen uitiosae infirmitatis nostrae esset in
      corpore, qui non esset in origine, quod ex conceptu spiritus sancti
      uirgo progenuit.
    </p>
            <p xml:id="xAbSeN-1e5934-d1e177">
               <ref xml:id="xAbSeN-1e5934-Rd1e179">item</ref>: Timuisse tibi, o haeretice, dominus gloriae passionem uidetur?
      Sed ei ob ignorantiae huius errorem, et satanas Petrus et scandalum
      est.
    </p>
            <p xml:id="xAbSeN-1e5934-d1e183">
               <ref xml:id="xAbSeN-1e5934-Rd1e185">item</ref>: Tu quid sectaberis spei Christum Deum negando et metum ei
      passionis addendo? Anne timuit qui armatis ad corripiendum se obuius
      prodiit? et in corpore eius infirmitas fuit, ad cuius occursum
      consternata agmina persequentium ceciderunt? Quam igitur infirmitatem
      dominatam huius corpori credis, cuius tantam habuit natura uirtutem?
      Sed forte dolorem uulnerum timuit. Quem, rogo, penetrantis in
      carnem claui habuit horrorem, qui excisae auris carnem solo restituit
      attactu? Manus clauum dolet et sentit sibi uulnus, quae alteri dolorem
      uulneris non relinquit?
    </p>
            <p xml:id="xAbSeN-1e5934-d1e191">
               <ref xml:id="xAbSeN-1e5934-Rd1e193">item</ref>: Haeretice, cum exeunte ad proditionem Iuda non memineris dictum
      fuisse, nunc clarificatus est filius hominis? Si enim passio honori
      futura erat, quomodo tristem eum metus passionis effecerat, nisi forte
      tam irrationabilis fuerit, ut pati timuerit quae essent glorificatura
      patientem?
    </p>
            <p xml:id="xAbSeN-1e5934-d1e197">
               <ref xml:id="xAbSeN-1e5934-Rd1e199">item</ref>: Calicem quem dedit mihi pater, non uia ut bibam illum? Quomodo
      ergo per patiendi metum transferri a se calicem deprecatur, quod per
      dispensationis studium festinaret implere? Non enim conuenit ut pati
      nollet quod pati uellet.
    </p>
            <p xml:id="xAbSeN-1e5934-d1e203">
               <ref xml:id="xAbSeN-1e5934-Rd1e205">item</ref>: Oportuerat te dicti huius immemorem non fuisse: Verum tamen dico
      ucbis, amodo uidebitis filium hominis sedentem a dextris uirtutis et
      uenientem cum nubibus caeli.
    </p>
            <p xml:id="xAbSeN-1e5934-d1e210">
               <ref xml:id="xAbSeN-1e5934-Rd1e212">item</ref>: Omne, quod timetur, uitari necesse est dum timetur; quod
      infirmum est sumit ex imbecillitate terrorem. Tu uero quo sensu
      rationis intelligis, dominum Iesum ad quod festinat timere, et
      consternantem fortes infirmitate trepidare, et uulnera non
      permittentem dolori uulneratum dolore?
    </p>
            <p xml:id="xAbSeN-1e5934-d1e216">
               <ref xml:id="xAbSeN-1e5934-Rd1e218">item</ref>: Anne metuere tibi infernum chaos credendus est dicens latroni in
      cruce: Amen dico tibi, hodie mecum eris in paradiso, Martyri suo
      paradisum promittens, et consummatae beatitudinis delicias pollicens?
    </p>
            <p xml:id="xAbSeN-1e5934-d1e222">
               <ref xml:id="xAbSeN-1e5934-Rd1e224">item</ref>: Collatis igitur dictorum atque gestorum uirtutibus demonstrari
      non ambiguum est, in natura eius corporis infirmitatem naturae
      corporeae non fuisse, cum in uirtute naturae fuerit omnem corporum
      depellere infirmitatem, et passione illa, licet corpori illata
      sit, non tamen naturam dolendi corpori intulisse; quia quamuis forma
      corporis nostri esset in domino, non tamen in uitiosse infirmitatis
      nostrae esset corpore, qui non esset in origine, quod ex conceptu
      spiritus sancti uirgo progenuit. Quod licet sexus sui officio
      genuerit, tamen non terrenae conceptionis suscepit elementis, et extra
      corporis nostri infirmitatem est quod spiritalis conceptionis sumpsit
      exordium.
    </p>
            <p xml:id="xAbSeN-1e5934-d1e230">
               <ref xml:id="xAbSeN-1e5934-Rd1e232">item</ref>: Non eiusdem significationis est tristem esse propter mortem et
      tristem esse usque ad mortem, quia ubi propter mortem tristitia est
      illic ipsa mors cause est tristitiae. Ubi uero tristitia usque ad
      mortem est mors tristitiae est finis.
    </p>
            <p xml:id="xAbSeN-1e5934-d1e236">
               <ref xml:id="xAbSeN-1e5934-Rd1e238">item</ref>: Orauit: Pater, si possibile est, transeat a me calix iste. Non
      rogat ne secum sit sed ut a se transeat. Deinde rogat ne uoluntas sua
      fiat, et quod uult effici, id ipsum concedi sibi non uult. Ait enim,
      non siout ego uolo, sed sicut tu uis; ut uoluntate calicis deprecandi
      humanae in se sollicitudinis significans consortium, sententiam a se
      unitae sibi communisque cum patre non discerneret uoluntatis.
    </p>
            <p xml:id="xAbSeN-1e5934-d1e242">
               <ref xml:id="xAbSeN-1e5934-Rd1e244">item</ref>: Orate ne intretis in temptationem etc. Qui non scandalizaturos
      se pollicebantur in scandalum per infirmitatem carnis erant futuri.
      Non ergo sibi tristis est neque sibi orat sed illis quos monet orare
      peruigiles, ne in eis calix incumbat, quem a se transire orat ne in
      his scilicet maneat.
    </p>
            <p xml:id="xAbSeN-1e5934-d1e249">
               <ref xml:id="xAbSeN-1e5934-Rd1e251">item</ref>: Quod ait si possibile est, docuit quod ait Petro: ecce sathanas
      expetiuit, ut uos uentilet sicut triticum. Tristitia igitur usque ad
      mortem domino est, quia in morte monumentorum reseratione, mortuorum
      resurrectione confirmanda iam apostolorum fides esset.
    </p>
            <p xml:id="xAbSeN-1e5934-d1e255">
               <ref xml:id="xAbSeN-1e5934-Rd1e257">item</ref>: Quia post mortem eius per uirtutis gloriam apostolicae
      infirmitatis scandalum pelleretur.
    </p>
            <p xml:id="xAbSeN-1e5934-d1e261">
               <ref xml:id="xAbSeN-1e5934-Rd1e263">item</ref>: Subiecit post multam domini precem angelum astitisse
      confortantem eum, quo assistente prolixius orare coeperit ita ut
      guttis sanguinum corporis sudor efflueret.
    </p>
            <p xml:id="xAbSeN-1e5934-d1e269">
               <ref xml:id="xAbSeN-1e5934-Rd1e271">item</ref>: Haeresis meminerit creatorem angelorum creationis suae non
      eguisse auxilio.
    </p>
            <p xml:id="xAbSeN-1e5934-d1e275">
               <ref xml:id="xAbSeN-1e5934-Rd1e277">item</ref>: Propter nos tristis est; necesse est ut [et] propter nos sit
      confortatus, et de nobis. Sudorem uero infirmitati nemo audebit
      deputare; et contra naturam est sudare sanguinem, nec infirmitas est,
      quod potestas contra naturam gessit.
    </p>
            <p xml:id="xAbSeN-1e5934-d1e281">
               <ref xml:id="xAbSeN-1e5934-Rd1e283">item</ref>: Apostolus locutus est: Nam etsi crucifixus est ex infirmitate
      nostra, sed uiuit ex uirtute Dei, uti cum in eodem esset infirmitas ad
      passionem et ad uitam Dei uirtus, non alius ac diuisus a se esset qui
      et pateretur et uiueret.
    </p>
            <p xml:id="xAbSeN-1e5934-d1e288">
               <ref xml:id="xAbSeN-1e5934-Rd1e290">idem in psalmo</ref>: Deus in nomine tuo saluum me fac: Passio illa
      uoluntarie suscepta est, officio quidem ipsa satisfactura poenali non
      tamen poenae sensu laesura patientem, non quod illa laedendi non
      habuerit naturam sed quod dolorem diuinitatis natura non sentit.
      Passus ergo est Deus, quia se subiecit uoluntarius passioni sed tamen
      a naturae suae uirtute non excidit ut doloret.
    </p>
            <p xml:id="xAbSeN-1e5934-d1e294">IDEM SUPER MATTHAEUM ; CAP. XXLX: Aliquorum opinio est, quod cadere
      propter se maestitudo in Deum potuerit eumque futurae passionis metus
      fregerit, quia dixit: tristis est anima mea usque ad mortem, et illud:
      pater, si possibile est, transeat a me calix iste, et rursum: spiritus
      quidem promptus est, caro autem infirma, et ad postremum bis id ipsum:
      pater, si non potest hic calix transire, nisi bibam illum, fiat
      uoluntus tua. Volunt enim ex infirmitate corporis aerumnam spiritui
      adhaerere, ac si uirtutem illam incorruptae substantiae imbecillitatis
      suae sorte assumptio carnis infecerit et aeternitatis naturam
      fragilitas acceperit, quae ad metum tristis est, si ad dolorem
      infirma, si ad mortem trepida, iam et corruptioni subdita erit; ac si
      aeternitas mutata in metum, si potest esse quod non erat, potuit
      perinde hoc quod in ea est aliquando non esse. Deus autem sine
      mensura temporum semper est, et qualis est talis aeternus est.
      Aeternitas autem in infinito manens ut in his quae fuerunt, ita in
      illis quae consequentur extenditur semper integra, incorrupta. Sed
      eorum omnis hic sensus est, ut opinentur metum mortis in Dei filium
      incidisse, qui asserunt eum non de aeternitate prolatum neque de
      infinitate paternae substantiae extitisse. Quod si euangeliorum
      capaces esse potuissent, scirent uerbum in principio Deum. Mori igitur
      nihil in Deo potuit, neque ex se Deo ullus metus est. Sed quia maestum
      fuisse dominum legimus, causas maestitudinis reperiamus. Assumptis
      Petro et Iacobo et Iohanne coepit tristis esse. Ergo non ante tristis
      est quam assumpsit, et omnis metus illius esse coepit illis assumptis,
      atque ita non de se orta est sed de his quos assumpserat, maestitudo.
      Denique ait: triatia est anima mea usque ad mortem, non ait propter
      mortem. Nam si de morte erat metus, ad eam utique referri, propter
      quam erat, debuit. Superius dixerat: Scandalum patiemini in ista
      nocte. Sciebat enim exterrendos, fugandos, negaturos. Sed quia
      spiritus blasphemiae nec hic nec in aeternum remittitur, metuit ne se
      Deum abnegarent, quem caesum et consputum et crucifixum erant
      contemplaturi. Quae ratio seruata in Petro est, qui cum negaturus
      esset, ita negauit: non noui hominem, quia dictum est, aliquid in
      filium hominis remittetur. Tristis ergo est anima usque ad mortem. Non
      itaque mors sed tempus mortis in metu est; quia post eam
      resurrectionis uirtute fides esset firmanda credentium. Deinde orat:
      pater mi, si possibile est, transeat a me calix iste; sed tamen non
      sicut ego uolo, sed sicut tu uis. Non ait: transeat [a] me calix iste.
      Qui autem ut a se transeat rogat, non ut ipse praetereatur orat sed ut
      in alterum id quod a se transit excedat. Totus igitur super his qui
      passuri erant metus est; atque ideo quia non est possibile se non
      pati, pro his rogat qui passuri erant post se, dicens: transeat
      calix a me, id est quomodo a me bibitur ita ab his bibatur sine sped
      diffidentia, sine sensu doloris, sine metu mortis. Ideo autem si
      possibile est, quia carni et sanguini grauis terror est et difficile
      est eorum acerbitate corpora humana non uinci. Quod autem ait: non
      siout ego uolo, sed sicut tu, uellet quidem eos non pati, ne forte in
      passione diffident sed cohaereditatis suae gloriam sine passionis
      difficultate mereantur.
    </p>
            <p xml:id="xAbSeN-1e5934-d1e301">
               <ref xml:id="xAbSeN-1e5934-Rd1e303">item</ref>: Discipulos dormientes et Petrum coarguit, cur secum una saltim
      hora non uigilet. Petrum ideo ex tribus, quia prae caeteris non se
      scandalizaturum fuerat gloriatus.
    </p>
            <p xml:id="xAbSeN-1e5934-d1e307">
               <ref xml:id="xAbSeN-1e5934-Rd1e309">item</ref>: Rogat ut quod pater uult bibendi calicis in eos ex se transeat
      fortitudo.
    </p>
            <p xml:id="xAbSeN-1e5934-d1e313">
               <ref xml:id="xAbSeN-1e5934-Rd1e315">item</ref>: Spiritus quidem promptus est, caro autem infirma. Non utique de
      se; ad eos enim hic sermo conuersus est. Aut quomodo nunc de se
      spiritus promptus, si superius triatia est anima usque ad mortem?  Sed
      uigilari praecipit et orari ne in temptationem incidant, ne
      infirmitati corporis succumbant.
    </p>
            <p xml:id="xAbSeN-1e5934-d1e319">
               <ref xml:id="xAbSeN-1e5934-Rd1e321">item</ref>: Passuris discipulis per fidei iustificationem, omnem in se
      corporis nostri infirmitatem assumpsit, crucique secum uniuerse quibus
      infirmabamur affixit. Ideo peccata nostra portat et pro nobis doles;
      quia fidei calue feruentes, cum aduersus diabolum passionis bello sit
      decertandum, omnes imbecillitatum nostrarum dolores cum corpore eius
      et passione moriuntur. Et ideo transire ab eo calix non potest, nisi
      ilium bibat, quia pati nisi ex eius passione non possumus.
    </p>
            <p xml:id="xAbSeN-1e5934-d1e326">
               <ref xml:id="xAbSeN-1e5934-Rd1e328">idem in psalmo cxli</ref>: Omnium apostolorum fides usque ad resurrectionis
      tempus fuit trepida; et hinc illud est: tristis est anima mea usque ad
      mortem. Non enim ait propter mortem, quia licet se passioni daret non
      tamen uirtus aeterna dolorem passionis exciperet.  /292/
    </p>
            <p xml:id="xAbSeN-1e5934-d1e332">
               <ref xml:id="xAbSeN-1e5934-Rd1e334">ambrosius in libro de incarnatione</ref>: Infirmos in se praesignans
      dominus ait: transeat a me calix iste. Non enim uere timebat dominus
      pati, tertio die resurrecturus, et cum arderet Paulus dissolui et esse
      cum Christo, iste gaudet coronandus, tristis est dominus coronaturus.
      Sed tristitiam sic assumpsit quomodo carnem; fuit enim tristis sed
      uoluntate tristitiam suscepit ueram, quomodo uoluntate carnem ueram.
    </p>
            <p xml:id="xAbSeN-1e5934-d1e338">
               <ref xml:id="xAbSeN-1e5934-Rd1e340">idem de trinitate ad gratianum lib. ii</ref>: Scriptum est, inquiunt
      haeretici, Pater, si possibile est, transfer a me calicem hunc, et
      ideo si omnipotens est, quomodo de possibilitate ambigit? Ergo quia
      omnipotentem probaui, probaui utique eum ambigere de possibilitate non
      posse. Verba, inquis, Christi sunt. Verum dicis. Sed quando et qua
      forma loquatur aduerse. Hominis substantiam gerit, hominis assumpsit
      affectum. Non ergo quasi Deus sed quasi homo loquitur, cum scriptum
      sit de Deo: Impossibile enim tibi nihil. De quo autem dubitat, de se
      an de patre? De eo utique, cui dicit transfer, dubitat hominis
      affectu. Timet Christus, dum Petrus non times? Petrus dicit: Animam
      meam pro te ponam. Christus dicit: Anima mea turbatur. Utrumque uerum
      est et plenum utrumque rationis, quod inferior non times et superior
      gerit timentis affectum. Ille enim quasi homo uim mortis ignorat, iste
      quasi Deus in corpore constitutus fragilitatem carnis exponit, ut
      eorum qui sacramentum incarnationis abhorrent excluderetur impietas.
    </p>
            <p xml:id="xAbSeN-1e5934-d1e344">
               <ref xml:id="xAbSeN-1e5934-Rd1e346">idem in eodem</ref>: Omnia quae pater habet, mea sunt. Sine dubio quia nihil
      excipit, quam habet pater, eandem habet et filius uoluntatem. Una ergo
      uoluntas ubi una operatio. Sed alla uoluntas hominis, alla Dei. Cum
      Petrus Deum uellet a passione reuocare, Dominus ait: Non aapia
      quae Dei sunt, asd quae hominum.  Suscepit ergo uoluntatem meam,
      tristitiam meam. Confidenter tristitiam nomino, qui crucem praedico.
      Mea est uoluntas quam suam dixit, quia ut homo suscepit tristitiam, ut
      homo locutus est, et ideo ait: non sicut ego uolo, sed sicut tu uis.
      Mea tristitia quam meo suscepit affectu.  Nemo enim moriturus exultat.
      Mihi patitur, mihi tristis est, mihi doles. Ergo pro me et in me
      doluit, qui pro se nihil habuit quod doleret. Doles domine non tua sed
      mea uulnera, non tuam mortem sed nostram infirmitatem, sicut ait
      propheta quia pro nobia dolet. Et quid mirum si pro omnibus doluit,
      qui pro uno fleuit? Si moriturus pro omnibus taedeat? Ut homo ergo
      dubitat, ut homo turbatur. Non turbatur uirtus, non eius diuinitas sed
      turbatur anima; turbatur secundum humanae fragilitatis assumptionem,
      et ideo quia suscepit animam, suscepit et animae passiones. Non enim
      Deus eo quod Deus erat aut turbari aut mori posses.
    </p>
            <p xml:id="xAbSeN-1e5934-d1e352">
               <ref xml:id="xAbSeN-1e5934-Rd1e354">item</ref>: Caro igitur est passe, diuinitas autem a mortis libera passione.
    </p>
            <p xml:id="xAbSeN-1e5934-d1e358">
               <ref xml:id="xAbSeN-1e5934-Rd1e360">athanasius de trinitate lib. vi, cap. ii</ref>: Maledictus, qui hominem
      uere, quem assumpsit, passum esse non confitetur, fiat, fiat.
    </p>
            <p xml:id="xAbSeN-1e5934-d1e365">
               <ref xml:id="xAbSeN-1e5934-Rd1e367">item cap. iv</ref>: Si quis confitetur uerum hominem, quem assumpsit, non
      uere manducasse aut bibisse aut lacrimatum fuisse et sanguinem
      sudasse, et passum fuisse, anathema sit.
    </p>
            <p xml:id="xAbSeN-1e5934-d1e371">AUGUSTINUS IN LIB. LXXXIII 0UAESTIONUM, CAP. LXXXI: Ostendimus per
      innumerabiles locos narratum de illo ab euangelistic, quod in his
      affectionibus fuerit quae sine anima esse non possum. Non profero:
      triatia est anima mea, et poteatatem habeo ponendi animam meam, et
      maiorem dileotionem nemo habet, quam ut animam anam ponat quia pro
      amiaia auia, quae peruicax contradictor potest dicere figurate a
      domino dicta, ubi habemus eum et natum et comprehensum a Iudaeis
      et flagellatum et crucifixum atque interfectum et sepultum. Si ergo
      eum ista corpus habuisse testantur sic indicant habuisse animam
      affectiones illae quae non possunt esse nisi in anima, quas
      nihilominus legimus [esse]. Miratus est Iesus et iratus et
      contristatus et hilaratus et multa alia.
    </p>
            <p xml:id="xAbSeN-1e5934-d1e376">
               <ref xml:id="xAbSeN-1e5934-Rd1e378">item</ref>: Stultum est credere narranti euangelistae, quod manducauerit, et
      non ei credere, quod esurierit. Nec nos illa terret inepta calumnia
      qua resistentes aiunt, Ergo sub necessitate positus fuit, si has
      affectiones animi ueras habuit. Facile quare respondemus, ergo sub
      necessitate positus fuit, quia comprehensus, flagellatus, crucifixus
      et mortuus est. Ut tandem intelligatur, sic eum passiones animi
      uoluntate dispensationis, ueras tamen, ut placuit, suscepisse,
      quemadmodum passiones corporis eadem dispensationis uoluntate sine
      ulla necessitate susceperit.  Utrumque, ut oportebat, uoluntate
      exhibuit, et tamen uerissime exhibuit. Sicut ergo nec nos nec illos
      necessitatis nomine quisquam auellit a fide uerissimae passionis, per
      quam corpus eius ostenditur, sic nos ipso nomine necessitatis nemo
      deterret a fide uerissimae affectionis, per quam eius animam
      agnoscimus.
    </p>
            <p xml:id="xAbSeN-1e5934-d1e382">
               <ref xml:id="xAbSeN-1e5934-Rd1e384">idem in psalmo xxix</ref>: Multa gessit secundum corpus, ex quo intelligimus
      quia habuit corpus.  Ambulauit sedit, dormiuit, flagellatus est,
      crucifixus, mortuus.  Quomodo ergo ex his indiciis cognoscimus quia
      uerum corpus habuit, sic et ex quibusdam aliis officiis quia habuit
      animam. Esurire, sitire animae sunt. Si falsa dicunt ista fuisse,
      falsa erunt et illa quae de corpore creduntur.
    </p>
            <p xml:id="xAbSeN-1e5934-d1e388">
               <ref xml:id="xAbSeN-1e5934-Rd1e390">ex concilio carthaginensi, cap. i</ref>: Qui episcopus ordinandus est, ante
      examinetur, si credat, ut qui erat in diuinitate Dei filius, ipse
      fieret in homine hominis filius, qui passus sit uera carnis passione,
      mortuus uera corporis sui morte etc.
    </p>
            <p xml:id="xAbSeN-1e5934-d1e396">
               <ref xml:id="xAbSeN-1e5934-Rd1e398">ambrosius de fide ad gratianum imperatorem, lib. i</ref>: Ut homo dubitat,
      ut homo turbatur; quia suscepit animam, suscepit animae passiones.
    </p>
            <p xml:id="xAbSeN-1e5934-d1e403">
               <ref xml:id="xAbSeN-1e5934-Rd1e405">item</ref>: Deus meus, ut quid me dereliquisti? ut homo loquitur, meos
      circumferens metus, quod in periculis positi a Deo deseri nos putamus.
    </p>
            <p xml:id="xAbSeN-1e5934-d1e409">
               <ref xml:id="xAbSeN-1e5934-Rd1e411">item</ref>: Per naturam hominis et dubitauit et taedia habuit.
    </p>
            <p xml:id="xAbSeN-1e5934-d1e415">
               <ref xml:id="xAbSeN-1e5934-Rd1e417">augustinus quaestionum lxxxiii cap. xxxv</ref>: Nulli dubium est non aliam
      metuendi esse causam nisi ne id quod amamus aut adeptum amittamus, aut
      non adipiscamur speratum.
    </p>
            <p xml:id="xAbSeN-1e5934-d1e421">
               <ref xml:id="xAbSeN-1e5934-Rd1e423">item cap. xxxvi</ref>: Nemo beatissimus metuit. Non est itaque uitium non
      metuere.
    </p>
            <p xml:id="xAbSeN-1e5934-d1e427">
               <ref xml:id="xAbSeN-1e5934-Rd1e429">claudianus praefectorio patricio de statu animae</ref>: Prout locus est
      moneo consentaneum super sententia tua Hilarium Pictauum esse
      potuisse, qui scilicet inter complura praecelsarum disputationum
      suarum quiddam secretius sentiens duo haec aduersa inde disseruit.
      Unum quo nihil incorporeum creatum dixit, aliud quo nihil doloris
      Christum in passione sensisse, cuius si passio uera non fuit,
      redemptio quoque nostra uera esse non potuit. Sed quoniam beatus
      Hilarius opinionis huiusce uitium uirtute confessionis aboleuit, sic
      sustinet reprehensionis stilum, ut non patiatur detrimenta meritorum.
      Quapropter estenus diuinarum tractatoribus scripturarum fidem adhiberi
      par est quod usque eidem tenori ueritatis adstipulantur.
    </p>
            <p xml:id="xAbSeN-1e5934-d1e433">
               <ref xml:id="xAbSeN-1e5934-Rd1e435">beda super tobiam</ref>: Expauescens piscem Tobias clamauit uoce magna
      dicens, domine, inuadit me. Et dominus imminente mortis articulo
      coepit pauere et taedere, non diabolum pertimescens sed mortem, quae
      inuidia diaboli intrauit in orbem terrarum, naturae carnalis
      fragilitate horrescens.  Unde et orabat, ut, si fieri posset,
      transiret ab eo hora: abba pater, omnia tibi possibilia sunt,
      transfer calicem hunc a me, sed non quod uolo, sed quod tu.
    </p>
    
         </div>
      </body>
   </text>
</TEI>