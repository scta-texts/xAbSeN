<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 84</title>
            <author ref="#per-dsPeAb">Peter Abelard</author>
            <respStmt>
               <name ref="#jeffreycwitt">Jeffrey C. Witt</name>
               <resp>Transcription Editor</resp>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 84</title>
               <date when="2021-02-26">February 26, 2021</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="C" n="cod-ABEPKd">Cambridge, Corpus Christi College, MS 165</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2021-02-26" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on"/>
      </front>
      <body>
         <div xml:id="xAbSeN-1e6426"><!-- xAbSeN-q84 -->
            <head xml:id="xAbSeN-1e6426-Hd1e103">Quaestio 84</head>
            <head xml:id="xAbSeN-1e6426-Hd1e106" type="question-title"> quod christus descendens ad inferos omnes liberaverit
      inde et non</head>
    
            <p xml:id="xAbSeN-1e6426-d1e109">
               <ref xml:id="xAbSeN-1e6426-Rd1e111">origenes super genesim homilia ultima</ref>: Catulus leonis Iuda etc. Mors
      Christi oppressio et triumphus daemonum fuit. Omnem namque praedam
      quam leo ille contrarius inuaserat, prostrato homine et deiecto hic
      leo eripuit.
    </p>
            <p xml:id="xAbSeN-1e6426-d1e115">
               <ref xml:id="xAbSeN-1e6426-Rd1e117">ambrosius in epistola pauli ad romanos</ref>: Omnes enim pecaauerunt tam
      Iudaei quam Graeci, quam ob rem Christi mors omnibus proficit, et hic
      in saeculo, quid credendum et obseruandum est, docuit; et de inferno
      omnes eripuit.
    </p>
            <p xml:id="xAbSeN-1e6426-d1e121">
               <ref xml:id="xAbSeN-1e6426-Rd1e123">item</ref>: Sicut et ad Galatas dicit: Christus nos redemit offerens se pro
      nobis. Permisit enim se uolenti diabolo sed inpraescio. Putans
      enim Christum se posse retinere, quia uirtutem eius ferre non potuit,
      omnes quos tenebat simul cum illo amisit.
    </p>
            <p xml:id="xAbSeN-1e6426-d1e130">
               <ref xml:id="xAbSeN-1e6426-Rd1e132">item</ref>: Manifestum est omnes in Adam peccasse quasi in massa.
    </p>
            <p xml:id="xAbSeN-1e6426-d1e136">
               <ref xml:id="xAbSeN-1e6426-Rd1e138">item</ref>: Mors secunda in Gehenna, quam non peccato Adae patimur sed eius
      occasione propriis peccatis acquiritur, a qua boni immunes sunt,
      tantum nisi quod in inferno erant sed superiore.
    </p>
            <p xml:id="xAbSeN-1e6426-d1e142">
               <ref xml:id="xAbSeN-1e6426-Rd1e144">item</ref>: Gratiam autem Dei in plures abundare est, quia et in his qui
      delicto Adae mortui dicuntur similiter peccantes, et in his qui non
      peccauerunt in hac similitudine praeuaricationis Adae: paterno autem
      peccato ex sententia Dei erant apud inferos, gratia Dei abundauit in
      descensu saluatoris omnibus dans indulgentiam cum triumpho sublatis
      eis in caelum.
    </p>
            <p xml:id="xAbSeN-1e6426-d1e148">
               <ref xml:id="xAbSeN-1e6426-Rd1e150">idem in epistola ad colossenses</ref>: Qui eripuit nos de potes tate
      tenebrarum etc. In quo habemus redemptionem etc. Nam sine fide Christi
      nullus egressus de inferno est, quia obligatus peccatis exire ianuas
      Tartari non potest.
    </p>
            <p xml:id="xAbSeN-1e6426-d1e154">
               <ref xml:id="xAbSeN-1e6426-Rd1e156">gregorius in homilia sabbati infra octavas paschae</ref>: Haec festiuitas
      recte dici potest solempnitas solempnitatum. Per hanc electi, qui
      quamuis in tranquillitatis sinu tamen apud inferni claustra
      tenebantur, ad paradisi amoena reducti sunt. Quod ante passionem
      dixit, in resurrectione sua Dominus adimpleuit: Si exaltatus fuero a
      terra, omnia traham ad me ipsum. Omnia etenim traxit, qui de electis
      suis apud inferos nullum reliquit. Omnia abstulit, utique electa.
      Neque etenim infideles quosque et pro suis criminibus aeternis
      suppliciis deditos ad ueniam resurgendo reparauit sed illos ex inferni
      claustris rapuit quos suos in fide et actibus recognouit. Unde recte
      etiam per Osee dicitur: Ero mors tua, o mors; ero morsus tuus,
      inferne! Id namque quod occidimus, agimus ut penitus non sit. Ex
      eo etenim quod mordemus, partem abstrahimus et partem relinquimus.
      Quia ergo in electis suis funditus occidit mortem, mors mortis
      extitit. Quia uero ex inferno partem abstulit et partem reliquit, non
      occidit funditus sed momordit infernum.
    </p>
            <p xml:id="xAbSeN-1e6426-d1e162">
               <ref xml:id="xAbSeN-1e6426-Rd1e164">augustinus ad optatum</ref>: Illa tamen sit fides salua qua credimus nullum
      hominem liberari a contagio mortis, quod prima natiuitate contraxit,
      nisi per unum mediatorem. Cuius hominis eiusdemque Dei saluberrima
      fide etiam illi salui facti sunt qui, priusquam ueniret in carne,
      crediderunt in carne uenturum. Eadem namque fides est et nostra et
      illorum, quoniam illi crediderunt futurum, et nos credimus
      factum. Unde dicit apostolus: Habentes autem eundem spiritum. Si ergo
      eundem spiritum fidei et illi habebant qui uenturum in carne
      praenuntiarunt Christum, quem etiam illi qui eum uenisse nuntiarunt,
      sacramenta esse potuerunt pro temporum diuersitate diuersa, ad
      unitatem tamen eiusdem fidei concordissime recurrentia. Scriptum est
      in Actibus apostolorum loquente Petro: Quid temptatis Deum, ingum
      imponere, quod neque patres nostri, neque nos potutmus portare? Sed
      per gratiam domini lesu credimus nos saluari, quem ad modum et
      illi. Si ergo et illi per gratiam domini Iesu saluos fieri se
      crediderunt, manifestum est quoniam haec gratia et antiquos iustos
      uiuere fecit ex fide. Iustus autem ex fide uiuit. Proinde cum omnes
      iusti, hoc est ueraces Dei cultores, siue ante incarnationem siue post
      incarnationem Christi nec uixerint nec uiuant nisi ex fide
      incarnationis Christi, in quo gratiae plenitudo, profecto quod
      scriptum est non esse aliud nomen sub caelo, in quo oportet saluos
      fieri nos, ex illo tempore ualet ad saluandum, ex quo in Adam uitiatum
      est genus humanum.
    </p>
            <p xml:id="xAbSeN-1e6426-d1e169">
               <ref xml:id="xAbSeN-1e6426-Rd1e171">idem ad consulta hilarii</ref>: Ut sciamus antiquos iustos, quicumque esse
      potuerunt, non nisi per eandem fidem liberatos per quam liberamur et
      nos, fidem scilicet incarnationis Christi, quae illis
      praenuntiabatur sicut et nobis annuntiatur.
    </p>
            <p xml:id="xAbSeN-1e6426-d1e177">
               <ref xml:id="xAbSeN-1e6426-Rd1e179">idem ad dardanum</ref>: Sacramentum regenerationis nostrae manifestum esse
      uoluit manifestus mediator. Erat autem antiquis iustis aliquod
      occultum, cum tamen et illi eadem fide salui fierent quae fuerat suo
      tempore reuelanda. Non enim audamus fideles temporis nostri praeferre
      amicis Dei per quos nobis ista prophetata sunt, cum Deum Abraham et
      Isaac et Iacob ita se Deus esse commemoret ut hoc dicat suum nomen in
      aeternum.
    </p>
            <p xml:id="xAbSeN-1e6426-d1e183">
               <ref xml:id="xAbSeN-1e6426-Rd1e185">idem de nuptiis et concupiscentia lib. i</ref>: Non quod ante circumcisionem
      iustitia fidei nulla erat. Nam cum adhuc esset in praeputio, ex fide
      iustificatus est ipse Abraham, pater gentium, quae fidem ipsius erant
      sectaturae. Sed superioribus temporibus omni modo latuit sacramentum
      iustificationis ex fide.  Eadem tamen fides mediatoris saluos iustos
      faciebat antiquos, pusillos cum magnis, non uetus testamentum quod in
      seruitutem generat, non lex quae non sic data est quae possit
      uiuificare sed gratia Dei per Iesum Christum dominum nostrum. Quia
      sicut credimus nos Christum in carne uenisse, sic illi uenturum; sicut
      nos mortuum ita illi moriturum; sicut nos resurrexisse ita illi
      resurrecturum; et nos et illi ad iudicium mortuorum uiuorumque
      uenturum.
    </p>
            <p xml:id="xAbSeN-1e6426-d1e189">
               <ref xml:id="xAbSeN-1e6426-Rd1e191">idem in libro de correptione et gratia</ref>: Si enim, sicut ueritas
      loquitur, nemo liberatur a damnatione quae facta est per Adam, nisi
      per fidem Iesu Christi, et tamen ab hac damnatione non se liberabunt
      qui potuerunt dicere se non audisse euangelium Christi, cum fides ez
      auditu sit, quanto minus se liberabunt qui dicturi sunt,
      perseuerantiam non accepimus? Iustior enim uidetur excusatio
      dicentium, non accepimus audientiam, quam dicentium, non accepimus
      perseuerantiam. Quoniam potest dici homini, In eo quod audieras et
      tenueras perseuerares, si uelles. Nullo modo autem dici potest, /305/
      id quod non audieras crederes, si uelles.
    </p>
            <p xml:id="xAbSeN-1e6426-d1e195">
               <ref xml:id="xAbSeN-1e6426-Rd1e197">hieronymus in epistola ad galatas libro i</ref>: Aiunt quidam, Si uerum sit
      ex operibus legis neminem iustificari sed ex fide Iesu Christi,
      patriarchas sanctos, qui ante aduentum Christi fuerunt, imperfectos
      fuisse. Quos ammonere debemus, sanctos, qui antiquitus fuerunt, ex
      fide Christi iustificatos.  Siquidem Abraham uidit diem Christi, et
      Moyses maiores diuitias aestimauit thesauris Aegyptiorum improperium
      Christi, aspiciebat enim in remunerationem, et Isaias uidit gloriam
      Christi ut Iohannes euangelista commemorat, et Iudas de omnibus
      generaliter: commonere, inquit, uos uolo, quoniam Iesus populum de
      terra Aegypti saluans, secundo eos qui non crediderunt perdidit.
    </p>
            <p xml:id="xAbSeN-1e6426-d1e201">
               <ref xml:id="xAbSeN-1e6426-Rd1e203">gregorius super extremam partem ezechielis homilia v</ref>: Et qui praeibant
      et qui sequebantur clamabant dicentes: Osanna benedictus qui uenit in
      nomine domini. Quia omnes electi qui in Iudaea esse potuerunt siue qui
      nunc in ecclesia existunt in mediatorem Dei et hominum crediderunt et
      credunt.
    </p>
            <p xml:id="xAbSeN-1e6426-d1e208">
               <ref xml:id="xAbSeN-1e6426-Rd1e210">idem georgio presbytero et theodoro diacono</ref>: Diaconibus narrantibus
      agnoui quod dilectio uestra dixisset, dominum Iesum Christum ad
      inferos descendentem omnes qui illic confiterentur eum Deum, saluasse
      atque a poenis liberasse. De qua re uolo ut uestra caritas longe
      aliter sentiat. Descendens quippe ad inferos solos illos per suam
      gratiam liberauit qui eum uenturum esse crediderunt et praecepta eius
      uiuendo tenuerunt.
    </p>
            <p xml:id="xAbSeN-1e6426-d1e214">
               <ref xml:id="xAbSeN-1e6426-Rd1e216">item</ref>: Sed ne dilectionem uestram in mea disputatione immorer, quid de
      hac haeresi Philaster in libro quem de haeresibus scripsit, dixerit,
      agnoscat. Cuius haec uerba sunt: Sunt haeretici qui dicunt dominum in
      infernum descendisse et omnibus post mortem etiam ibidem se nunciasse,
      ut confitentes ibidem saluarentur, cum hoc sit contrarium dicente
      propheta Dauid: In inferno autem quis confitebitur tibi?
    </p>
            <p xml:id="xAbSeN-1e6426-d1e222">
               <ref xml:id="xAbSeN-1e6426-Rd1e224">beda in actibus apostolorum de verbis petri apostoli</ref>: Hic est lapis
      qui reprobatus est a uobis aedificantibus qui factus est in caput
      anguli; Et non est in alio aliquo salus. Si in nullo alio sed in
      Christo tantum mundi salus est, ergo et patres testamenti ueteris
      eiusdem redemptoris incarnatione et passione saluati sunt qua nos
      saluari credimus. Etsi enim sacramenta pro temporum ratione discrepent
      fides tamen una eademque concordat, quia quam nos per apostolos
      factam, eandem illi dispensationem Christi per prophetas didicerant
      esse uenturam.
    </p>
    
         </div>
      </body>
   </text>
</TEI>