<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 96</title>
            <author ref="#per-dsPeAb">Peter Abelard</author>
            <respStmt>
               <name ref="#jeffreycwitt">Jeffrey C. Witt</name>
               <resp>Transcription Editor</resp>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 96</title>
               <date when="2021-02-26">February 26, 2021</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="C" n="cod-ABEPKd">Cambridge, Corpus Christi College, MS 165</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2021-02-26" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on"/>
      </front>
      <body>
         <div xml:id="xAbSeN-1e7063"><!-- xAbSeN-q96 -->
            <head xml:id="xAbSeN-1e7063-Hd1e103">Quaestio 96</head>
            <head xml:id="xAbSeN-1e7063-Hd1e106" type="question-title"> quod petrus non negaverit christum et contra</head>
    
            <p xml:id="xAbSeN-1e7063-d1e109">
               <ref xml:id="xAbSeN-1e7063-Rd1e111">ambrosius super lucam lib. viii, cap. xiii</ref>: Consideremus quo in statu
      Petrus neget. Frigus, inquit, erat. Si tempus consideremus, frigus
      esse non poterat. Sed frigus erat ubi Iesus non agnoscebatur, ubi non
      erat qui lucem uideret, et ubi negebatur ignis consumens. Frigus erat
      mentis, non corporis.
    </p>
            <p xml:id="xAbSeN-1e7063-d1e115">
               <ref xml:id="xAbSeN-1e7063-Rd1e117">item</ref>: Petrum itaque prodenti ancillae quod ex illis esset qui cum Iesu
      Galilaeo erant, prima uoce Matthaeus posuit respondisse: Nescio quid
      dicis. Hoc etiam Marcus, qui secutus est Petrum, et ex ipso potuit
      uerius cognoscere. Prima igitur uox negantis est Petri, qua tamen non
      negare Deum sed a proditione separasse se mulieris uidetur. Quid tamen
      negauerit considera, ex illis utique se esse qui cum Iesu Galilaeo
      erant uel, ut Marcus posuit, cum Iesu Nazareno. Numquid negauit cum
      Dei fuisse se filio? Hoc est dicere, Nescio Galilaeum; nescio
      Nazarenum, quem Dei filium noui. Habeant homines locorum uocabula, Dei
      filium patria non potest nuncupare, cuius maiestatem nullus locus
      includit. Et ut scias hoc uerum esse, etiam exemplo probatur. Nam
      alibi cum interrogaret dominus discipulos: quem me dicunt esse homines
      filium hominis? alii Eliam, alii Ieremiam dixerunt, aut unum ex
      prophetis, Petrus autem ait: Tu es Christus, filius Dei uiui. Numquid
      et ibi negauit quia Christum non hominis filium sed Dei filium maluit
      confiteri? Certe quid hic putamus ambiguum, quod etiam Christus
      probauit? Aliud accipe.  Interrogatus enim Petrus, Et tu es illis es,
      qui cum Iesu Galilaeo erant? uerbum aeternitatis hoc refugit -- non
      enim erant qui esse coeperant -- hoc est dicere, Ille solus erat, qui
      in principio erat. Denique ait: Non sum ego. Illius enim est esse, qui
      semper est. Unde et Moyses ait: Qui est, misit me. Rursus cum
      urgeretur quod ex illis esset, secundum Marcum negauit; ut scias
      euangelistam ueritati quam gratiae plus dedisse. Sed tamen negauit ex
      illis se esse, non Christum negauit. Negauit ex illis se esse, qui cum
      Galilaeo erant, non negauit cum Dei filio. Denique secundum Matthaeum
      proditus quod cum Iesu Nazareno fuisset, ait: Nescio hominem. Hoc idem
      et in tertia uoce uterque de quibus proposuimus euangelista cum
      iuramento respondisse posuerunt, quia nesciret hominem. Et bene
      negauit hominem, quem sciebat Deum. Denique ubi iusiurandum est, cauta
      responsio est. Nam etsi negauit Petrus, non tamen peierauit, quia nec
      dominus peieraturum esse memorauerat. Quod si in Petro dubium est,
      quam periculosum est iusiurandum! Iohannes autem sic posuit quoniam
      interrogatus ab ancilla Petrus utrum ex discipulis esset hominis
      illius, prima uoce responderit: non sum. Non enim erat hominis
      apostolus, qui erat Christi. Denique et Paulus hominis apostolum se
      esse negauit dicens: Paulus apostolus non ab hominibus, neque per
      hominem sed per Iesum Christum et Deum patrem.  Sed ne uideretur
      ambiguum aliquod incarnationis afferre, subiecit: qui suscitauit eum a
      mortuis, ut et hominem credas, cum Deum ante credideris. Quod alibi
      quoque eodem tenore custodit, ubi ait: Unus enim Deus, unus mediator
      Dei et hominum, homo Christus Iesus. Prius enim mediatorem Dei quam
      hominem nuncupauit. Non enim sat est utrumque credere, nisi fidei ordo
      seruetur. Concordat igitur ubique responsio.  Nam qui dixit, nesolo
      hominem, aequum erat ut interrogatus utrum esset ex discipulis hominis
      diceret: non sum. Itaque non Christi discipulum se negauit sed hominis
      negauit esse discipulum. Denique et Petrus et Paulus hominem
      negauerunt, quod Dei filium fatebantur. Quod sensit Petrus, Paulus
      expressit. Huic et ille profecit. Error Petri doctrina iustorum est et
      titubatio Petri omnium petra est. Denique super undas titubat sed
      dexteram porrigit Christo. In monte cadit sed leuatur a
      Christo. Titubauit quidem Petrus in mare sed ambulauit. Firmior
      titubatio Petri quam nostra est firmitas. Ibi cadit, quo nullus
      ascendit; ibi nutat, ubi nemo ambulat. Et tamen inter undas licet
      titubot, non labitur. Nutat, non cadit; fluitat, non praecipitatur. Et
      si cecidit, in monte tamen cecidit; sod folicius ille cecidit quam
      alii steterunt. Felicius cecidit quem Christus leuauit. Iterum autem
      interrogatum quod ex discipulis eius esset Iohannes scripsit
      negasse. Et bono negauit, quia ex eius dicebatur esse discipulis quem
      hominem in superioribus sunt locuti. Nam et tertio quod cum illo uisus
      esset negauit, hoc et de superioribus deriuatur, Cum illo quem hominem
      nuncupatis non fui sed a Doi filio non recessi. Lucas quoque scripsit
      Petrum interrogatum utrum ex illis esset respondisse prima uoce: non
      noui illum. Et bene dixit. Temerarium quippe erat ut diceret quia
      nouerat eum quem mens humana non potest comprehendere. Nemo enim nouit
      filium, nisi pater.  Rursus secunda uoce secundum Lucam idem Petrus
      ait: Non sum ego.  Maluit uidelicet se negare quam Christum. Aut quia
      Videbatur negare Christi societatem, utique se negauit. Certe cum de
      homine negat, in filium peccauit hominis, ut remitteretur ei; non in
      spiritum sanctum.  Tertio quoque interrogatus ait: Nescio quid dicis,
      hoc est, sacrilegia uestra nescio. Sed nos excusamus; ipse non
      excusauit. Non enim sat est inuoluta responsio confitentis Iesum sed
      aperta confessio. Quid prodest uerba inuoluere, si uideri uis
      denegasse? Et ideo Petrus non de industria sic respondisse inducitur,
      quia postea recordatus est et fleuit. Maluit enim ipse suum accusare
      peccatum, ut iustificaretur fatendo quam grauaretur negando -- Iustus
      enim in principio accusator est sui -- et ideo fleuit. Quare fleuit?
      Quia culpa obrepsit ei. Ego soleo flere, si culpa mihi desit, hoc est
      si non me uindicem, si non obtineo quod improprie cupio. Petrus doluit
      et fleuit, quia errauit ut homo.
    </p>
            <p xml:id="xAbSeN-1e7063-d1e125">
               <ref xml:id="xAbSeN-1e7063-Rd1e127">idem in exameron de die v</ref>: Non cantabit gallus, priusquam ter me
      neges. Bene fortis in die Petrus, in nocte turbatur et ante galli
      cantum labitur, et labitur tertio, ut scias non inconsulta effusione
      sermonis esse prolapsum sed mentis quoque mutatione prolapsum.
    </p>
            <p xml:id="xAbSeN-1e7063-d1e134">
               <ref xml:id="xAbSeN-1e7063-Rd1e136">matthaeus</ref>: Respondens autem Petrus ait illi: Et si omnes scandalizati
      fuerint in te, ego nunquam scandalizabor. Ait illi Iesus: Amen dico
      tibi antequam gallus cantet, ter me negabis.
    </p>
            <p xml:id="xAbSeN-1e7063-d1e140">
               <ref xml:id="xAbSeN-1e7063-Rd1e142">item</ref>: Petrus uero sedebat foris in atrio. Et accessit ad eum una
      ancilla dicens: Et tu cum Iesu Galilaeo eras. At ille negauit coram
      omnibus dicens: Nescio quid dicis. Exeunte autem illo ianuam, uidit
      eum alla ancilla et ait his qui erant ibi: Et hic erat cum Iesu
      Nazareno. Et iterum negauit cum iuramento, quia non noui hominem. Et
      post pusillum accesserunt qui adstabant et dixerunt Petro: Vere et tu
      ex illis es, nam et loquela tua manifestum te facit. Tunc coepit
      detestari et iurare, quia non nouisset hominem.
    </p>
            <p xml:id="xAbSeN-1e7063-d1e146">
               <ref xml:id="xAbSeN-1e7063-Rd1e148">marcus</ref>: Petrus autem ait illi: Et si omnes scandalizati fuerint in te
      sed non ego. Et ait illi Iesus: Amen dico tibi, quia tu hodie in nocte
      hac, priusquam gallus bis uocem dederit, ter me es negaturus. LUCAS:
      Ait autem dominus Simoni: Simon, ecce sathanas expetiuit uos, ut
      cribraret sicut triticum. Ego autem rogaui pro te, ut non deficiat
      fides tua, et tu aliquando conuersus confirma fratres tugs. Qui dixit
      ei: Domine, tecum paratus sum et in carcerem et in mortem ire Et ille
      dixit: Dico tibi, Petre, non cantabit hodie gallus, donec ter abneges
      nosse me.
    </p>
            <p xml:id="xAbSeN-1e7063-d1e152">
               <ref xml:id="xAbSeN-1e7063-Rd1e154">iohannes</ref>: Dicit ei Petrus: Quare non possum te modo sequi?  Animam
      meam pro te ponam. Respondit Iesus: Animam tuam pro me pones?  Amen,
      amen dico tibi: non cantabit gallus, donec me ter neges.
    </p>
            <p xml:id="xAbSeN-1e7063-d1e158">
               <ref xml:id="xAbSeN-1e7063-Rd1e160">augustinus super iohannem tractatu liii</ref>: Negauit ille et dizit non
      num. An apostolus Petrus, sicut eum quidam fauore peruerso excusare
      nituntur, Christum non negauit, quia interrogatus ab ancilla hominem
      se nescire respondit? Quasi uero qui hominem Christum negat, non
      Christum negat.  Qui ergo ita confitetur Christum Deum ut hominem
      neget, non pro illo mortuus est Christus, quia secundum hominem
      mortuus est Christus.  Qui negat hominem Christum non
      iustificatur; quia sicut per inobedientiam unius hominis etc. Qui
      negat hominem Christum non resurget in resurrectionem uitae, quia et
      per hominem resurrectio mortuorum.
    </p>
            <p xml:id="xAbSeN-1e7063-d1e166">
               <ref xml:id="xAbSeN-1e7063-Rd1e168">item</ref>: Petrus si negato Christo hinc fret, quid aliud quam periret?
    </p>
            <p xml:id="xAbSeN-1e7063-d1e173">
               <ref xml:id="xAbSeN-1e7063-Rd1e175">beda super lucam</ref>: At ille negauit eum dicene: Mulier non noui
      illum. Quidam pio erga apostolum Petrum affectu locum hunc ita
      interpretantur, quasi bene dixerit se illum non nosse, quem mens
      humana nescit comprehendere, quia nemo nouit filium nisi pater. Iterum
      quoque inquisitus dixerit: o homo, non sum, malens se negare quam
      Christum. Sed et tertio interrogatus cum ait; homo, nescio quid dicis,
      significauit, se sacrilegia illorum nescire, hoc est reprobando et
      execrando damnare. Sed haec quam friuola sit expositio, et dominus,
      qui se ter negandum a Petro dixerat, et ipse Petrus insinuat, qui se
      non de industria sed de subreptione locutum subsequentibus manifestat.
    </p>
    
         </div>
      </body>
   </text>
</TEI>