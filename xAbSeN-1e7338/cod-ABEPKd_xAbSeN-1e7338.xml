<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 102</title>
            <author ref="#per-dsPeAb">Peter Abelard</author>
            <respStmt>
               <name ref="#jeffreycwitt">Jeffrey C. Witt</name>
               <resp>Transcription Editor</resp>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 102</title>
               <date when="2021-02-26">February 26, 2021</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="C" n="cod-ABEPKd">Cambridge, Corpus Christi College, MS 165</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2021-02-26" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on"/>
      </front>
      <body>
         <div xml:id="xAbSeN-1e7338"><!-- xAbSeN-q102 -->
            <head xml:id="xAbSeN-1e7338-Hd1e103">Quaestio 102</head>
            <head xml:id="xAbSeN-1e7338-Hd1e106" type="question-title"> quod philippus diaconus et philippus apostolus idem non
      fuerint et contra</head>
    
            <p xml:id="xAbSeN-1e7338-d1e109">
               <ref xml:id="xAbSeN-1e7338-Rd1e111">actus apostolorum</ref>: Conuocantes autem duodecim multitudinem
      discipulorum dixerunt: Non est aequum nos derelinquere uerbum Domini
      et ministrare mensis. Considerate ergo, fratres, uiros ex uobis bond
      testimonii septem plenos spiritu sancto et sapientia, quos
      constituamus super hoc opus. Nos uero orationi et ministerio uerbi
      instantes erimus. Et placuit sermo coram omni multitudine, et
      elegerunt Stephanum uirum plenum fide et spiritu sancto et Philippum
      et Prochorum etc.
    </p>
            <p xml:id="xAbSeN-1e7338-d1e115">
               <ref xml:id="xAbSeN-1e7338-Rd1e117">item</ref>: Facta est autem in illa die persecutio magna in ecclesia quae
      erat Hierosolymis, et omnes dispersi sunt per regiones Iudaeae
      et Samariae praeter apostolos. Saulus uero deuastabat ecclesiam per
      domos intrans, et trahens uiros ac mulieres tradebat in custodiam.
      Igitur qui dispersi erant pertransibant euangelizantes uerbum.
      Philippus autem descendens in ciuitatem Samariae praedicabat illis
      Christum.  Intendebant autem turbae his quae a Philippo dicebantur,
      unanimiter audientes et uidentes signa quae faciebat.
    </p>
            <p xml:id="xAbSeN-1e7338-d1e123">
               <ref xml:id="xAbSeN-1e7338-Rd1e125">item</ref>: Cum autem audissent apostoli, qui erant Ierosolymis, quia
      recepit Samaria uerbum Dei, miserunt ad eos Petrum et Iohannem. Qui
      cum uenissent, orauerunt pro ipsis ut acciperent spiritum sanctum.
      Nondum enim in quemquam illorum uenerat sed baptizati tantum erant in
      nomine domini Iesu. Tunc imponebant manus super illos, et accipiebant
      spiritum sanctum.
    </p>
            <p xml:id="xAbSeN-1e7338-d1e130">
               <ref xml:id="xAbSeN-1e7338-Rd1e132">item multis interpositis lucas, qui haec scripsit, de se et paulo ait</ref>:
      Alia autem die profecti uenimus Caesaream, et intrantes domum Philippi
      euangelistae, qui erat unus de septem, mansimus apud eum. Huic autem
      erant filiae quattuor uirgines prophetantes.
    </p>
            <p xml:id="xAbSeN-1e7338-d1e136">
               <ref xml:id="xAbSeN-1e7338-Rd1e138">beda in eisdem actibus apostolorum</ref>: Philippus autem descendens in
      ciuitatem Samariae.  Philippus de numero disseminatorum fuit, qui
      primus Samariae Christum praedicauit.
    </p>
            <p xml:id="xAbSeN-1e7338-d1e142">
               <ref xml:id="xAbSeN-1e7338-Rd1e144">item post aliqua</ref>: Philippus, qui Samariae euangelizabat, unus de
      septem fuit. Si enim apostolus esset, manum imponere posset, ut
      spiritum acciperent, quod solis episcopis licet.  Nam presbyter siue
      praesente episcopo siue absente cum baptizat, chrismate inungit quod
      ab episcopo consecratum est, non tamen frontem oleo signat, quod solus
      episcopus facit, cum tradit spiritum paraclitum baptizatis.
    </p>
            <p xml:id="xAbSeN-1e7338-d1e148">
               <ref xml:id="xAbSeN-1e7338-Rd1e150">item</ref>: Donec ueniret caesaream. Caesaream Palaestinae dicit, ubi
      infra domum describitur habuisse, quae usque hodie monstratur, nec non
      et cubiculum quattuor filiarum eius uirginum prophetantium.
    </p>
            <p xml:id="xAbSeN-1e7338-d1e156">
               <ref xml:id="xAbSeN-1e7338-Rd1e158">rabanus in eisdem actibus apostolorum</ref>: Cum uero credidisset Philippo
      euangelizanti. Dicunt quidam istum Philippum fuisse apostolum et unum
      de duodecim sed non uidetur uerum secundum seriem huius libri.
    </p>
            <p xml:id="xAbSeN-1e7338-d1e162">
               <ref xml:id="xAbSeN-1e7338-Rd1e164">item</ref>: Spiritus domini rapuit Philippum uel spiritus irruit in eunuchum
      fortiter, sicut et in apostolos uenit.  Quanto fides fortior tanto
      spiritualis impetus maior; ex hoc quod spiritus irruit in eunuchum,
      dicitur Philippum apostolum fuisse, a quo tamen nec manus impositionem
      nec spiritus sancti inuocationem legimus factam. Unde apparet in
      primitias gentium non manus impositione, nec inuocatione sed sponte
      spiritum descendisse, ut apostoli contra Iudaeos accusantes eos
      excusationem haberent, quia gentes baptizabant.  Quis enim posset
      prohibere spiritum domini, aut quis arceret ab aqua, in quo spiritus
      descenderat?
    </p>
            <p xml:id="xAbSeN-1e7338-d1e169">
               <ref xml:id="xAbSeN-1e7338-Rd1e171">item</ref>: Huic autem erant fitiae quattuor uirgines prophetantes. Alibi
      filiae Philippi apostoli prophetissae leguntur fuisse sed ueritati
      huius loci non est contradicendum nisi fortasse uterque filias
      habuisse prophetissas intelligatur.
    </p>
            <p xml:id="xAbSeN-1e7338-d1e175">
               <ref xml:id="xAbSeN-1e7338-Rd1e177">usuardus in martyrologio, Kalendis maiis</ref>: Natalis apostolorum Philippi
      et Iacobi, ex quibus Philippus postquam paene Scythiam ad fidem
      Christi conuertisset, apud Ierapolim, Asiae ciuitatem, glorioso fine
      quieuit.
    </p>
            <p xml:id="xAbSeN-1e7338-d1e181">
               <ref xml:id="xAbSeN-1e7338-Rd1e183">item, viii id. iun</ref>: Natalis beati Philippi, qui fuit unus de septem
      diaconibus. Hic signis et prodigiis inclitus apud Caesaream requieuit,
      iuxta quem tres uirgines filiae ipsius prophetissee tumulatae iacent.
      Nam quarta filia illius plena spiritu sancto in Epheso occubuit.
    </p>
            <p xml:id="xAbSeN-1e7338-d1e187">
               <ref xml:id="xAbSeN-1e7338-Rd1e189">isidorus in lib. de ortu et obitu patrum, de philippo apostolo</ref>: In
      Ierapoli, Frigiae prouinciae urbe, crucifixus lapidatusque
      obiit. Cadauer eius simul cum filiabus suis requiescit.
    </p>
            <p xml:id="xAbSeN-1e7338-d1e195">
               <ref xml:id="xAbSeN-1e7338-Rd1e197">eusebius caesariensis episcopus in ecclesiastica historia lib. iii,
      cap. xxix</ref>: Igitur quia de uita et exitu Petri uel Pauli in
      superioribus explanauimus sed et tempus Iohannis, quo uita excessit,
      ex parte iam diximus, nunc etiam de loco quietis eius secundum fidem
      Polycratis, Ephesii episcopi, edocere conueniens puto. Hic etenim
      Polycrates Victori, episcopo urbis Romae, scribens et ipsius et
      Philippi apostoli ac filiarum eius pariter meminit dicens, sicut iam
      superius inseruimus, quod magna lumina in Asiae partibus dormierunt,
      quae suscitabit dominus in nouissimo die aduentus sui, cum ueniet in
      gloria et requiret omnes sanctos suos. Dico autem de Philippo, inquit,
      qui fuit unus ex apostolis qui dormiuit apud Ierapolim; sed et duse
      eius filiae inibi uirgines consenuere. Et alia eius filia spiritu
      sancto repleta permansit apud Ephesum et Iohannes ille, qui supra
      pectus domini recumbebat, qui fuit sacerdos Dei, pontificale petalum
      gestans, et martyr et doctor optimus, apud Ephesum dormiuit. Haec
      etiam de locis, in quibus requiescunt in somno pacis, adiecisse
      sufficiat. Sed et Gaius, cuius ante mentio facta est in dialogo suo,
      quem cum Proculo disputans scribit, de filiabus Philippi simul et
      obitu ipsius consonis uocibus memorat dicens, Post haec autem quattuor
      fuerunt Philippi filiae, cuius sepulcrum extat apud Ierapolim, Asiae
      urbem, una cum filiabus suis. De his autem et Lucas in Actibus
      apostolorum meminit, cum adhuc apud Caesaream degerent. Dicit ergo
      ita: Venimus, inquit, Caesaream et ingressi in domum Philippi
      euangelistae, qui erat ex septem, mansimus apud eum. Huic autem erant
      uirgines filiae quattuor prophetantes.
    </p>
    
         </div>
      </body>
   </text>
</TEI>