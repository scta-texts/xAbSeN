<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 110</title>
            <author ref="#per-dsPeAb">Peter Abelard</author>
            <respStmt>
               <name ref="#jeffreycwitt">Jeffrey C. Witt</name>
               <resp>Transcription Editor</resp>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 110</title>
               <date when="2021-02-26">February 26, 2021</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="C" n="cod-ABEPKd">Cambridge, Corpus Christi College, MS 165</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2021-02-26" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on"/>
      </front>
      <body>
         <div xml:id="xAbSeN-1e7881"><!-- xAbSeN-q110 -->
            <head xml:id="xAbSeN-1e7881-Hd1e103">Quaestio 110</head>
            <head xml:id="xAbSeN-1e7881-Hd1e106" type="question-title"> quod baptizatus a quocunque non sit rebaptizandus et contra</head>
    
            <p xml:id="xAbSeN-1e7881-d1e109">
               <ref xml:id="xAbSeN-1e7881-Rd1e111">beda in lib. i homeliarum xxxvii</ref>: Siue haereticus, siue schismaticus,
      siue facinorosus quisque in confessione sanctae trinitatis baptizet,
      non ualet ille qui baptizatus est a bonis catholicis rebaptizari, ne
      confessio uel inuocatio tanti nominis uideatur adnullari.
    </p>
            <p xml:id="xAbSeN-1e7881-d1e117">
               <ref xml:id="xAbSeN-1e7881-Rd1e119">augustinus super iohannem sermone v</ref>: Super quem uideris spiritum
      descendentem. Non dicant, baptismus meus est, quia non est
      ipsorum. Audiant ipsum Iohannem. Ecce Iohannes plenus erat spiritu
      sancto et baptismum de caelo habebat, non ex hominibus. Sed quatenus
      habebat, ipse dixit: parate uiam Domino.  Ubi autem cognitus est
      Dominus, ipse factus est uia; non iam opus erat baptismo Iohannis, quo
      pararetur uia Domino. Quid solent dicerei Ecce post Iohannem
      baptizatum est! Post haereticos non baptizatur, quia haeretici
      baptismum Christi dederunt, quem non dedit Iohannes.
    </p>
            <p xml:id="xAbSeN-1e7881-d1e123">
               <ref xml:id="xAbSeN-1e7881-Rd1e125">idem in libro de fide ad petrum</ref>: Si in haeresi quacumque uel schismate
      quisquam in nomine patris et filii et spiritus sancti baptismi
      sacramentum accepit, integrum sacramentum accepit; sed salutem, quae
      uirtus est sacramenti, non habebit, si extra ecclesiam catholicam
      ipsum sacramentum habuerit. Ergo debet ad ecclesiam redire ut non
      sacramentum baptismi iterum accipiat, quod hemo debet in quolibet
      homine baptizato repetere sed ut in societate catholica uitam aeternam
      accipiat.
    </p>
            <p xml:id="xAbSeN-1e7881-d1e130">
               <ref xml:id="xAbSeN-1e7881-Rd1e132">idem de verbis domini tractatu xi</ref>: Quicumque in schismaticis uel
      haereticis congregationibus baptizantur, quamuis non sint renati
      spiritu tamen cum ad catholicam ecclesiam ueniunt, non repetitur
      lauacrum carnis.
    </p>
            <p xml:id="xAbSeN-1e7881-d1e136">
               <ref xml:id="xAbSeN-1e7881-Rd1e138">gregorius quirino episcopo in hibernia</ref>: Antiqua patrum institutione
      didicimus ut quilibet apud haeresim in trinitatis nomine baptizantur,
      cum ad sanctam ecclesiam redeunt, aut unctione chrismatis aut
      impositione manus sola fidei professione ad sinum matris ecclesiae
      reuocentur. Hi uero haeretici qui in trinitatis nomine minime
      baptizantur, sicut sunt Bonosiaci et Cathafrigae quia et illi Christum
      dominum non credunt, et isti spiritum sanctum peruerso sensu esse
      quendam prauum hominem Montanum credunt. Quorum similes sunt alii
      multi; cum ad sanctam ecclesiam ueniunt, baptizantur, quia baptismum
      non fuit quod in errore positi in sanctse trinitatis nomine minime
      perceperunt. Nec potest ipsum baptisma dici iteratum quod, sicut
      dictum est, in trinitatis nomine non erat datum.
    </p>
            <p xml:id="xAbSeN-1e7881-d1e144">
               <ref xml:id="xAbSeN-1e7881-Rd1e146">nicolaus ad consulta bulgarorum cap. civ</ref>: A quodam Iudaeo, nescitis
      utrum Christiano an pagano, multos in patria uestra baptizatos
      asseritis, et quid inde sit agendum consulitis. Hi profecto si in
      nomine sanctae trinitatis uel tantum in nomine Christi, sicut in
      Actibus apostolorum legimus, baptizati sunt, (unum quippe idemque est,
      ut sanctus demonstrat Ambrosius) constat denuo non esse baptizandos.
    </p>
            <p xml:id="xAbSeN-1e7881-d1e150">
               <ref xml:id="xAbSeN-1e7881-Rd1e152">augustinus in libro de baptismo adversus donatistas</ref>: Sacramentum enim
      baptismi est quod habet qui baptizatur. Et sacramentum dandi baptismi
      est quod habet qui ordinatur. Sicut autem baptizatus, si ab unitate
      recesserit, sacramentum baptismi non amittit, sic etiam ordinatus, si
      ab unitate recesserit, sacramentum dandi baptismi non amittit. Nulli
      enim sacramento iniuria facienda est.
    </p>
            <p xml:id="xAbSeN-1e7881-d1e156">
               <ref xml:id="xAbSeN-1e7881-Rd1e158">item</ref>: Quamobrem si euangelicis uerbis in nomine patris et filii et
      spiritus sancti Marcion baptismum consecrabat, integrum erat
      sacramentum, quamuis eius fides, sub eisdem uerbis aliud opinantis
      quam catholica ueritas docet, non esset integra sed fabulosis
      falsitatibus inquinata.
    </p>
            <p xml:id="xAbSeN-1e7881-d1e162">
               <ref xml:id="xAbSeN-1e7881-Rd1e164">item</ref>: Manus autem impositio non sicut baptismus repeti non potest.
      Quid est enim aliud nisi oratio super hominem?
    </p>
            <p xml:id="xAbSeN-1e7881-d1e171">
               <ref xml:id="xAbSeN-1e7881-Rd1e173">ex decretis leonis papae</ref>: Nam hi qui baptismum acceperunt ab
      haereticis, cum baptizati antea non fuissent, sola spiritus sancti
      inuocatione per impositionem manuum confirmandi sunt, quia formam
      tantum baptismi sine sanctificationis uirtute sumpserunt. Et hanc
      regulam ut satis seruandam in omnibus praedicamus, ut semel lauacrum
      initum nulla iteratione uioletur dicente apostolo: Unus Deus, una
      fides, unum baptisma. Cuius ablutio nulla iteratione temerenda est
      sed, ut diximus, sola sanctificatio sancti spiritus inuocanda, ut quod
      ab haereticis nemo accipit a catholicis sacerdotibus consequatur.
    </p>
            <p xml:id="xAbSeN-1e7881-d1e177">
               <ref xml:id="xAbSeN-1e7881-Rd1e179">ex concilio apud compendium cap. v</ref>: Si quis presbyter ordinatus fuerit
      et deprehenderit se non baptizatum esse, baptizetur et ordinetur
      iterum et omnes quos prius baptizauit.
    </p>
            <p xml:id="xAbSeN-1e7881-d1e183">
               <ref xml:id="xAbSeN-1e7881-Rd1e185">ex epistola cypriani xxv, ad iuvaianum</ref>: Scripsisti, frater, desiderans
      significari tibi quid nobis uideatur de haereticorum baptismo, qui
      extra ecclesiam constituti uindicant sibi rem nec iuris sui nec
      potestatis. Quod nos nec ratum possumus nec legitimum computare,
      quando hoc apud illos esse constet illicitum. Et quoniam super hac re
      quid sentiremus litteris nostris expressimus, exemplum earundem
      litterarum tibi misi, quid in concilio, cum conplures essemus,
      decreuimus; quid postea Quinto collegae nostro de eadem re quaerenti
      rescripserimus; et nunc quoque cum in unum conuenissemus tam
      prouinciae Africae quam Numidiae episcopi LXXI, hoc idem denuo
      sententia nostra firmauimus, statuentes unum baptisma esse quod sit in
      ecclesia catholica constitutum, ac per hoc non rebaptizari sed
      baptizari a nobis quicumque ab adultera et prophana aqua /360/
      uenientes abluendi sint et sanctificandi salutaris aquae ueritate.
    </p>
            <p xml:id="xAbSeN-1e7881-d1e189">
               <ref xml:id="xAbSeN-1e7881-Rd1e191">item</ref>: Longe alia est apud haereticos fides; immo nihil est apud illos
      nisi perfidia. Quomodo ergo potest uideri qui apud illos baptizatur
      consecutus esse peccatorum remissa et diuinae indulgentiae gratiam per
      suam fidem, qui ipsius fidei non habuerit ueritatem? Si enim, sicut
      quibusdam uidetur, secundum fidem suam quis accipere aliquid extra
      ecclesiam potuit, utique id accepit quod credidit. Falsum autem
      credens uerum accipere non potuit sed potius adulterina et prophana,
      secundum quod credebat, accepit. Quem locum prophani et adulteri
      baptismi subtiliter Ieremias perstringit dicens: Ut quid qui
      contristant me praeuatent? Plaga mea solida est; facta est mihi quasi
      aqua mendax, non habens fidem. Quae est aqua mendax et perfida? Utique
      ea quae baptismi imaginem mentitur et gratiam fidei adumbrata
      simulatione frustratur. Quod si secundum prauam fidem baptizari
      aliquis foris et remissa peccatorum consequi potuit et secundum eandem
      fidem consequi et spiritum sanctum, non est necesse uenienti manum
      imponi ut spiritum sanctum consequatur et signetur. Aut utrumque enim
      fide sua foris consequi potuit aut neutrum eorum qui foris fuerat
      accepit. Manifestum est autem ubi et per quos remissa peccatorum dari
      possit. Nam Petro primum dominus, super quem aedificauit ecclesiam,
      dedit ut id solueret in terris quod ille soluisset. Et post ad
      apostolos loquitur dicens: sicut misit me pater et ego uos. Hoc cum
      dixisset inspirauit et ait: Accipite epiritum sanctum. si cutus
      remiseritis peccata etc. Unde intelligimus nonnisi in ecclesia
      praepositis licere baptizare et remissa peccatorum dare. Filii Aaron
      qui alienum ignem altari imposuerunt in conspectu statim domini
      indignantis extincti sunt. Quod supplicium manet eos qui alienam aquam
      baptismo inferunt falso, ut diuina censura ulciscatur haereticos
      gerere quod nonnisi soli liceat ecclesiae. Quod autem quidam dicunt
      eis qui in Samaria baptizati fuerant aduenientibus apostolis
      Petro et Iohanne tantum super eos manum impositam esse, ut acciperent
      spiritum sanctum, rebaptizatos tamen eos non esse, ad praesentem
      causam uidemus omnino non pertinere. Illic enim qui crediderunt, fide
      uera crediderant et intus ecclesiam a Philippo diacono, quem idem
      apostoli miserant, baptizati erant sed tantummodo quod deerat a Petro
      et Iohanne factum est, ut manu imposita infunderetur super eos
      spiritus sanctus, quod nunc quoque apud nos geritur. Numquid de
      ecclesiae fontibus rigare potest qui intus ecclesiam non est?
      Haeretici in ecclesia non sunt, immo et contra ecclesiam faciunt,
      quomodo baptizare baptismo ecclesiae possunt? Nam si baptizari quis
      apud haereticos potuit, utique et remissa peccatorur consequi
      potuit. Si peccatorum remissa consecutus est, sanctificatus est,
      templum Dei factus est. Quaero cuius Dei? Si creatoris, non potuit qui
      in eum non credidit. Si Christi, nec huius fieri potest templum qui
      negat Deum Christum. Si spiritus sancti, quomodo spiritus sanctus
      placatus ei esse potest, qui aut filii aut patris inimicus est? Quare
      baptisma nobis et haereticis commune esse non potest, cum quibus nec
      pater Deus nec filius Christus nec spiritus sanctus nec fides nec
      ecclesia ipsa communis est. Et ideo baptizari eos oportet, qui de
      haeresi ad ecclesiam ueniunt, quando ex nobis didicerint, baptizatos
      quoque a Paulo eos qui iam baptismo Iohannis baptizati fuissent, sicut
      legimus in Actibus apostolorum. Quod si iccirco haereticus ius
      baptismi obtinere potuit, quia prior baptizauit, non possidentis erit
      iam baptisma sed occupantis; et cum separari a se et diuidi omnino non
      possint baptisma et ecclesia, qui occupare baptisma prior potuit et
      ecclesiam pariter occupauit. Haec tibi rescripsimus, frater, nemini
      praeiudicantes, quominus unusquisque episcoporum quod putat faciat
      habens arbitrii sui liberam potestatem.
    </p>
            <p xml:id="xAbSeN-1e7881-d1e197">
               <ref xml:id="xAbSeN-1e7881-Rd1e199">idem in epistola ad quintum</ref>: Nescio qua praesumptione ducuntur quidam
      ut putent eos qui apud haereticos tincti sunt, quando ad nos
      ueniunt, baptizari non oportere. Nos autem dicimus eos qui inde
      ueniunt non rebaptizari apud nos sed baptizari. Neque enim accipiunt
      ibi aliquid, ubi nihil est.
    </p>
            <p xml:id="xAbSeN-1e7881-d1e205">
               <ref xml:id="xAbSeN-1e7881-Rd1e207">idem ad iuvaianum lib. ii</ref>: Oportet sanctificari aquam prius a
      sacerdote, ut possit baptismo suo peccata abluere. Quomodo autem
      mundare et sanctificare aquam potest qui ipse immundus est? et apud
      quem spiritus sanctus non est? cum dominus dicat in Numeris: Et
      quaecumque tetigerit immundus, immunda erunt. Quis autem potest dare
      quod ipse non habeat? aut quomodo potest spiritalia agere qui ipse
      amiserit spiritum sanctum? Et idcirco baptizandus est et innouandus.
    </p>
            <p xml:id="xAbSeN-1e7881-d1e212">
               <ref xml:id="xAbSeN-1e7881-Rd1e214">sententiae episcoporum</ref>: Cyprianus dixit: Saepe censuimus haereticos ad
      ecclesiam uenientes ecclesiae baptismo baptizari et sanctificari
      oportere. Caecilius a Biltha dixit: Ego baptismum in ecclesia sola
      scio et extra nullum; apud haereticos omnia per mendacium geruntur.
      Primus a Misgirpa dixit: Censeo omnem hominem ab haeresi uenientem
      baptizandum. Frustra enim illic putat se esse baptizatum.
    </p>
            <p xml:id="xAbSeN-1e7881-d1e218">
               <ref xml:id="xAbSeN-1e7881-Rd1e220">augustinus contra petilianum de unico baptismo</ref>: Martyrem
      gloriosissimum Cyprianum, qui apud haereticos uel schismaticos datum
      Christi baptismum nolebat agnoscere, dum eos nimium detestaretur,
      tanta eius merita usque ad triumphum martyrii consecuta sunt ut et
      caritatis qua excellebat luce obumbratio illa fugaretur, et ut
      sarmentum fructuosum fieret fructuosius, si quid habebat purgandum,
      passionis falce ultima tolleretur. Nec nos quia baptismi ueritatem
      etiam in haereticorum iniquitate agnoscimus, ideo Cypriano meliores
      sumus, sicut nec Petro, quia gentes iudaizare non cogimus.
    </p>
            <p xml:id="xAbSeN-1e7881-d1e224">
               <ref xml:id="xAbSeN-1e7881-Rd1e226">ecclesiastica historia lib. x, cap. vi, de statutis nicaeni concilii</ref>:
      Iubet et ut Paulianistae, qui sunt Fotiniaci, rebaptizentur.
    </p>
            <p xml:id="xAbSeN-1e7881-d1e232">IDEM LIB. VII, CAP. 11: In urbe uero Roma Cornelio episcopatum regente
      et apud Carthaginem Cypriano, ambobus fide uirtute pietate
      praestantibus, quaestio exorta est in Africae magis partibus si
      oporteret haereticos rebaptizari. Cumque id a Cipriano et caeteris
      paene omnibus per Africam sacerdotibus oportere fieri decerneretur,
      Cornelius et caeteri omnes per Italiam sacerdotes huiusmodi decretum
      manente sacerdotali concordia refutauerunt.
    </p>
            <p xml:id="xAbSeN-1e7881-d1e235">
               <ref xml:id="xAbSeN-1e7881-Rd1e237">hieronymus adversus vigilantium</ref>: Ergo uigilias malae aliorum uigiliae
      non destruent; quin potius pudicitiae uigilare cogantur qui libidini
      dormiunt. Quod enim semel fecisse bonum est, non potest malum esse si
      frequenter fiat. Aut si aliqua culpa uitandum est, non ex eo quod
      saepe sed ex eo quod fit aliquando, culpabile est.
    </p>
            <p xml:id="xAbSeN-1e7881-d1e241">
               <ref xml:id="xAbSeN-1e7881-Rd1e243">idem in epistola pauli ad ephesios lib. ii</ref>: Solliciti seruare unitatem
      spiritus in uincuto pacis. Unum corpus et unus spiritus.  Facit contra
      omnes haereticos, ut sciant non habere se baptisma sed in una Christi
      ecclesia fontem esse uitalem.
    </p>
            <p xml:id="xAbSeN-1e7881-d1e248">
               <ref xml:id="xAbSeN-1e7881-Rd1e250">cassiodorus senator de institutione divinarum scripturarum lib. i</ref>:
      Impossibile est omnino complecti quantum inter alios scriptores
      praeter iterationem baptismatis, quam usus atque ratio rapudiauit
      ecclesiae, conferat beatissimus Cyprianus uelut oleum decurrens in
      omnem suauitatem, lingua composita declamator insignis doctorque
      mirabilis.
    </p>
    
         </div>
      </body>
   </text>
</TEI>