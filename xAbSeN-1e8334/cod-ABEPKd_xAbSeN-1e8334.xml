<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 115</title>
            <author ref="#per-dsPeAb">Peter Abelard</author>
            <respStmt>
               <name ref="#jeffreycwitt">Jeffrey C. Witt</name>
               <resp>Transcription Editor</resp>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 115</title>
               <date when="2021-02-26">February 26, 2021</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="C" n="cod-ABEPKd">Cambridge, Corpus Christi College, MS 165</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2021-02-26" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on"/>
      </front>
      <body>
         <div xml:id="xAbSeN-1e8334"><!-- xAbSeN-q115 -->
            <head xml:id="xAbSeN-1e8334-Hd1e103">Quaestio 115</head>
            <head xml:id="xAbSeN-1e8334-Hd1e106" type="question-title"> quod nihil adhuc definitum sit de origine animae et contra</head>
    
            <p xml:id="xAbSeN-1e8334-d1e109">
               <ref xml:id="xAbSeN-1e8334-Rd1e111">augustinus retractationum lib. i</ref>: Item alio loco de animo dixi:
      "Securior rediturus in caelum." Iturus autem quam rediturus dixissem
      securius, propter eos qui putant animos humanos pro meritis peccatorum
      suorum de caelo lapsos siue deiectos in corpora ista detrudi. Sed ita
      dixi in caelum, tanquam dicerem ad Deum, qui eius est conditor, sicut
      beatus Cyprianus non cunctatus est dicere, Nam cum corpus e terra,
      spiritum possideamus e caelo. Et in libro Ecclesiastes scriptum est:
      Spiritus reuertatur ad Deum, qui dedit illum. Quod utique sic
      intelligendum est, ut non resistamus apostolo dicenti nondum natos
      nihil egisse boni aut mali. Sine controuersia ergo quaedam originalis
      regio beatitudinis animi Deus ipse est, qui eum non quidem de se ipso
      genuit sed de nulla re alia condidit. Quod autem attinet ad eius
      originem, utrum de illo uno sit qui primus creatus est, quando factus
      est homo, an similiter fiant singuli singulis, nec tunc sciebam nec
      adhuc scio.
    </p>
            <p xml:id="xAbSeN-1e8334-d1e115">
               <ref xml:id="xAbSeN-1e8334-Rd1e117">gregorius secundino, servo dei incluso</ref>: De origine animae inter
      sanctos patres requisitio non parua uersata est. Sed utrum ipsa ab
      Adam descenderit an certe singulis detur, incertum remansit; eamque in
      hac uita insolubilem fassi sunt esse quaestionem. Grauis enim est
      quaestio, nec ualet ab homine comprehendi. Quia, si de Adam substantia
      anima cum carne nascitur, cur non etiam cum carne moritur? Si uero cum
      carne non nascitur, cur in ea carne quae de Adam prolata est
      obligata peccatis tenetur? Sed cum hoc sit incertum, illud incertum
      non est, quia nisi sacri baptismatis gratia fuerit renatus homo, omnis
      anima originalis peccati uinculis est obstricta. Hinc enim scriptum
      est: Non est mundus in conspectu eius nec unius dioi infans super
      terrain. Hinc Dauid ait: In iniquitatibus conceptus sum.
    </p>
            <p xml:id="xAbSeN-1e8334-d1e123">
               <ref xml:id="xAbSeN-1e8334-Rd1e125">ex libro sapientiae</ref>: Sortitus um animam bonam, et cum essem magis
      bonus, ueni ad corpus incoinquinatum.
    </p>
            <p xml:id="xAbSeN-1e8334-d1e130">EX OBSEQUlO MORTUORUM, QUOD AD DEUM DICITUR: Ut animam ad te
      reuertentem blande leniterque suscipias.
    </p>
            <p xml:id="xAbSeN-1e8334-d1e133">
               <ref xml:id="xAbSeN-1e8334-Rd1e135">ex libro hieronymi ad augustinum, qui sic incipit, de reliquis quae ad
      finem pertinent</ref>: An certe, quod ecclesiasticum est secundum eloquia
      saluatoris: Pater meus usque modo operatur et ego operor; et illud
      Isaiae: Qui format spiritum hominis in ipso; et in psalmis: Qui fingit
      per singulos corda eorum, cotidie Deus fabricatur animas et coeditor
      esse non cessat?
    </p>
            <p xml:id="xAbSeN-1e8334-d1e139">
               <ref xml:id="xAbSeN-1e8334-Rd1e141">idem</ref>: Qui dicunt prius animas fuisse quam nati sins, et non corpori
      secundum exemplum primi hominis a Deo cotidie fieri, anathema sint.
    </p>
            <p xml:id="xAbSeN-1e8334-d1e145">
               <ref xml:id="xAbSeN-1e8334-Rd1e147">ambrosius libro ii de cain et abel</ref>: Inseritur hoc loco dogma de
      incorruptione animae, quod in ipsa uera et beata uita sit, qua
      unusquisque bene cum suis uiuit, multo purius ac beatius cum huius
      carnis anima nostra deposuerit inuolucrum, et quasi quodam carcere
      isto fuerit absolute corporeo, in ilium superiorem euolans locum unde
      nostris infuse uisceribus cum passione corporis huius ingemuit.
    </p>
            <p xml:id="xAbSeN-1e8334-d1e151">
               <ref xml:id="xAbSeN-1e8334-Rd1e153">gennadius de dogmate christiano</ref>: Animas hominum non esse ab initio
      inter caeteras intellectuales naturas nec simul creates, sicut
      Origenes fingit, neque cum corporibus per coitus seminari, sicut
      Luciferiani, Cyrillus et aliqui Latinorum praesumptores affirmant,
      quasi naturae consequentia seruiente; sed dicimus corpus tantum
      per coniugii copulam seminari, Dei uero iudicio coagulari atque
      compingi et formari, ac formato iam corpore animam creari et infundi,
      ut uiuat homo ex anima constans et corpore; creationem uero animae
      solum creatorem nosse.
    </p>
            <p xml:id="xAbSeN-1e8334-d1e159">
               <ref xml:id="xAbSeN-1e8334-Rd1e161">item idem</ref>: Anima humana non cum carne moritur quia, ut dictum est, nec
      cum carne seminatur sed, formato in uentre matris corpore, Dei iudicio
      creari et infundi.
    </p>
            <p xml:id="xAbSeN-1e8334-d1e166">
               <ref xml:id="xAbSeN-1e8334-Rd1e168">hilarius super psalmum cxxix</ref>: Deus hominem ad imaginem sui faciens,
      eum ex humili natura caelestique composuit, anima uidelicet et
      corpore; et prius quidem animam de uno illo et incomprehensibili nobis
      uirtutis suae opere constituit. Non enim cum ad imaginem Dei hominem
      fecit, tunc et corpus effecit. Genesis docet longe postea quam ad
      imaginem Dei homo erat factus puluerem sumptum formatumque corpus;
      dehinc rursum in animam uiuentem per inspirationem Dei factus, naturam
      hanc, scilicet terrenam atque caelestem quodam inspirationis foedere
      copulatam.
    </p>
            <p xml:id="xAbSeN-1e8334-d1e172">
               <ref xml:id="xAbSeN-1e8334-Rd1e174">augustinus de fide, ad petrum</ref>: Credimus iam formato corpore animam
      creari et infundi, ut uiuat in utero homo ex anima constans et
      corpore.
    </p>
            <p xml:id="xAbSeN-1e8334-d1e178">
               <ref xml:id="xAbSeN-1e8334-Rd1e180">idem in libro quaestionum veteris et novae legis, cap. xxiii</ref>:
      Inhonestum puto animas generari, ut anima nascatur ex anima. Nam si
      cum semine et anima existit ex anima, multae animae cotidie pereunt
      cum fluxo semine.
    </p>
            <p xml:id="xAbSeN-1e8334-d1e184">
               <ref xml:id="xAbSeN-1e8334-Rd1e186">item</ref>: Quod manifestius declarat Moyses dicens: Si quis mulierem in
      utero habentem percusserit et abortauerit, si quidem formatum
      fuerit, reddet animam pro anima; si uero informatum fuerit, pecunia
      multetur, manifeste declarans non esse animam ante formam.
    </p>
            <p xml:id="xAbSeN-1e8334-d1e192">
               <ref xml:id="xAbSeN-1e8334-Rd1e194">item</ref>: Consideremus facturam Adae. In Adam enim exemplum datum est, ut
      intelligatur quia iam formatum corpus accepit animam. Nam poterat
      animam limo terrae admiscere et sic formare corpus; sed primum
      oportebat domum compaginari et sic habitatorem induci animam.
    </p>
            <p xml:id="xAbSeN-1e8334-d1e198">
               <ref xml:id="xAbSeN-1e8334-Rd1e200">idem de quantitate animae</ref>: Anima est facta similis Deo, quia Deus
      fecit eam immortalem indissolubilem, quae de nihilo facta est.
    </p>
            <p xml:id="xAbSeN-1e8334-d1e205">
               <ref xml:id="xAbSeN-1e8334-Rd1e207">item</ref>: Sicut elementa pura non habent aliqua praeiacentia uel actu uel
      natura ex quibus naturaliter componantur, ita nec anima.
    </p>
            <p xml:id="xAbSeN-1e8334-d1e211">
               <ref xml:id="xAbSeN-1e8334-Rd1e213">idem in libro de origine animae</ref>: Anima non de Deo est sed ab ipso de
      nihilo est creata.
    </p>
            <p xml:id="xAbSeN-1e8334-d1e217">
               <ref xml:id="xAbSeN-1e8334-Rd1e219">item</ref>: Si autem de nulla re alia facta est, de nihilo facta est procul
      dubio sed ab ipso.
    </p>
            <p xml:id="xAbSeN-1e8334-d1e223">
               <ref xml:id="xAbSeN-1e8334-Rd1e225">idem ad hieronymum</ref>: Hoc certe sentis, quod singulas animas singulis
      nascentibus modo Deus faciat.
    </p>
            <p xml:id="xAbSeN-1e8334-d1e229">
               <ref xml:id="xAbSeN-1e8334-Rd1e231">idem ad optatum</ref>: Beatus Hieronymus, tam sanctum Victorinum martyrem
      quam plerosque secutus Catholicos, se potius fieri quam propagari
      animas credere significauit; illud etiam adiungens animarum propaginem
      occidentalem se tenere solere.
    </p>
            <p xml:id="xAbSeN-1e8334-d1e235">
               <ref xml:id="xAbSeN-1e8334-Rd1e237">item idem ad eundem</ref>: Qui animarum propaginem inconsiderata temeritate
      defendunt.
    </p>
            <p xml:id="xAbSeN-1e8334-d1e242">
               <ref xml:id="xAbSeN-1e8334-Rd1e244">item ad eundem</ref>: Quis haec ita intelligere malit: omnes animae eorum
      qui exierunt ex femoribus etus, ut etiam sic possit intelligi secundum
      corpus tantum exisse homines de femoribus patris?
    </p>
            <p xml:id="xAbSeN-1e8334-d1e248">
               <ref xml:id="xAbSeN-1e8334-Rd1e250">idem rursus in epistola ad hieronymum, de eodem loquens</ref>: Optarem ut
      haec sententia uera esset; si uera est, ut a te inuictissime
      defendatur. Non enim quod dictum est: spiritus reuertitur ad
      dominum qui dedit illum, istam sententiam confirmat quam uolumus esse
      nostram.
      
      ITEM AD EUNDEM, DE EO QUOD DICITUR DEUS REQUIEVISSE SEPTIMO DIE AB
      OMNI OPERA: Nouas, inquit, creando animas singulas, singulis suam
      cuique nascenti, non aliquid facere dicitur quod ante non fecerat. Iam
      enim fecerat hominem; hoc et nunc facit non instituendo quod non erat,
      sed multiplicando quod erat.
    </p>
            <p xml:id="xAbSeN-1e8334-d1e256">
               <ref xml:id="xAbSeN-1e8334-Rd1e258">idem super genesim ad litteram</ref>: Si quaeratur unde Christus animam
      habuerit, malim dicere unde Adam quam de Adam.
    </p>
            <p xml:id="xAbSeN-1e8334-d1e262">
               <ref xml:id="xAbSeN-1e8334-Rd1e264">item</ref>: Qui animat carnes in uteris matrum, ut oriantur.
    </p>
            <p xml:id="xAbSeN-1e8334-d1e268">
               <ref xml:id="xAbSeN-1e8334-Rd1e270">remigius super psalterium</ref>: Domine, quando respicies? restitue animam
      meam a malignitate eorum, a leonibus unicam meam: Unica uocatur anima
      Christi, quae unice ex uirgine nata, unice conuersata, singulariter
      resurrexit, singulariter caelos ascendit.
    </p>
            <p xml:id="xAbSeN-1e8334-d1e274">
               <ref xml:id="xAbSeN-1e8334-Rd1e276">isidorus de summo bono, lib. i, cap. xii</ref>: Animam non esse priusquam
      corpori misceatur sed tunc eam creari quando et corpus creatur cui
      admisceri uidetur, credimus.
    </p>
    
         </div>
      </body>
   </text>
</TEI>