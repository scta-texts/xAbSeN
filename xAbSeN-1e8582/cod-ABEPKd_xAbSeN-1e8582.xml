<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 117</title>
            <author ref="#per-dsPeAb">Peter Abelard</author>
            <respStmt>
               <name ref="#jeffreycwitt">Jeffrey C. Witt</name>
               <resp>Transcription Editor</resp>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 117</title>
               <date when="2021-02-26">February 26, 2021</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="C" n="cod-ABEPKd">Cambridge, Corpus Christi College, MS 165</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2021-02-26" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on"/>
      </front>
      <body>
         <div xml:id="xAbSeN-1e8582"><!-- xAbSeN-q117 -->
            <head xml:id="xAbSeN-1e8582-Hd1e103">Quaestio 117</head>
            <head xml:id="xAbSeN-1e8582-Hd1e106" type="question-title"> de sacramento altaris quod sit essentialiter ipsa veritas
      carnis christi et sanguinis et contra</head>
    
            <p xml:id="xAbSeN-1e8582-d1e109">
               <ref xml:id="xAbSeN-1e8582-Rd1e111">hilarius de trinitate lib. viii</ref>: In Christo pater et Christus in nobis
      unum in his esse nos faciunt. Si uere igitur carnem corporis nostri
      Christus assumpsit, et uere homo ille Christus est, nosque uere sub
      mysterio carnem corporis sui sumimus (et per hoc unum erimus, quia
      pater in eo est et ille in nobis), quomodo uoluntatis unitas
      asseritur, cum naturalis per sacramentum proprietas perfectae
      sacramentum sit unitatis? Non est humano aut saeculi sensu de his
      rebus loquendum, neque per uiolentiam atque impudentem praedicationem
      caelestium dictorum sanitati alienae atque impiae intelligentiae
      extorquenda peruersitas. De naturali enim in nobis Christi
      ueritate quae dicimus, nisi ab eo didicimus, stulte atque impie
      dicemus. Ipse enim ait: Caro mea uere est esca, et sanguis meus uere
      est potus. Qui edet carnem meam et bibet sanguinem meum, in me manet
      et ego in eo. De ueritate carnis et sanguinis non relictus est
      ambigendi locus. Nunc enim et ipsius domini professione et fide nostra
      uere caro est et uere sanguis est. Et haec accepta atque hausta
      efficiunt ut et nos in Christo et Christus in nobis sit. Est ergo ipse
      in nobis per carnem. Quod autem in eo per sacramentum communicatae
      carnis et sanguinis simus, ipse testatur dicens: Vos autem me
      uidebitis quia ego uiuo et uae uiuetis; quondam ego in patre meo et
      uae in me et ego in uobis. Si uoluntatis tantum intelligi unitatem
      uellet, cur gradum quendam atque ordinem consummandae unitatis
      exposuit, nisi ut cum ille in patre per naturam diuinitatis esset, nos
      contra in eo per corporalem eius natiuitatem et ille rursus in nob is
      per sacramentorum inesse mysterium crederetur?  Ac sic perfecta per
      mediatorem unites doceretur, cum nobis in se manentibus ipse maneret
      in patre, et in patre manens maneret in nobis, et ita ad unitatem
      proficeremus, cum qui in eo naturaliter secundum natiuitatem inest,
      nos quoque in eo naturaliter inessemus, ipso in nobis naturaliter
      permanente. Quam autem in nobis naturalis haec unites sit ipse ita
      testatus est: Qui edet carnem meam et bibet meum sanguinem, in me
      manet et ego in eo. Non enim in eo erit, nisi in quo ipse fuerit; eius
      tantum in se assumptam habens carnem, qui suam sumpserit.
    </p>
            <p xml:id="xAbSeN-1e8582-d1e117">
               <ref xml:id="xAbSeN-1e8582-Rd1e119">item</ref>: Sicut misit me uiuens pater, et ego uiuo per patrem: et qui
      manducauerit carnem meam, et ipse uiuet per me. Quomodo per patrem
      uiuit, eodem modo nos per carnem eius uiuimus. Haec ergo uitae nostrae
      cause est, quod in nobis manere per carnem Christum habemus, uicturi
      per eum ea conditione qua uiuit ille per patrem. Si ergo nos
      naturaliter secundum carnem per eum uiuimus, id est naturam carnis
      suae adepti, quomodo non naturaliter secundum spiritum in se patrem
      habeat, cum uiuat ipse per patrem?
    </p>
            <p xml:id="xAbSeN-1e8582-d1e125">
               <ref xml:id="xAbSeN-1e8582-Rd1e127">item</ref>: Haec autem idcirco a nobis commemorata sunt, quia uoluntatis
      tantum inter patrem et filium unitatem haeretici mentientes unitatis
      nostrae ad Deum utebantur exemplo, tamquam nobis ad filium et per
      filium ad patrem obsequio tantum ac uoluntate religionis unitis nulla
      per sacramentum carnis et sanguinis naturalis communionis proprietas
      indulgeretur. Cum et per honorem nobis datum filii et per manentem in
      nob is carnaliter filium et in eo nobis corporaliter et
      inseparabiliter unitis mysterium uerae ac naturalis unitatis sit
      praedicandum.
    </p>
            <p xml:id="xAbSeN-1e8582-d1e132">
               <ref xml:id="xAbSeN-1e8582-Rd1e134">idem</ref>: Corpus Christi quod sumitur de altari, figura est, dum panis et
      uinum extra uidetur; ueritas autem, dum corpus et sanguis Christi in
      ueritate interius creditur.
    </p>
            <p xml:id="xAbSeN-1e8582-d1e138">
               <ref xml:id="xAbSeN-1e8582-Rd1e140">ex symbolo ephesino</ref>: Necessarie igitur et hoc adicimus.  Incruentam
      celebramus in ecclesiis sacrificii seruitutem et sanctificamur
      participes sancti corporis et pretiosi sanguinis Christi, non ut
      communem carnem percipientes nec ut uiri sanctificati et uerbo
      coniuncti secundum dignitatis unitatem sed uere uiuificatricem et
      ipsius uerbi propriam factam. Vita enim naturaliter Deus existens,
      quia propriae carni unitus est, uiuificatricem eam esse professus est,
      et ideo quamuis dicat, nisi manducaueritis carnem filii hominis etc.,
      non tamen eam ut hominis unius ex nobis existimare debemus (quomodo
      enim iuxta naturam suam uiuificatrix esse caro hominis poterit?) sed
      ut uere propriam eius factam.
    </p>
            <p xml:id="xAbSeN-1e8582-d1e144">
               <ref xml:id="xAbSeN-1e8582-Rd1e146">item</ref>: Si creditur, quod factus sit caro, immo potius homo
      animatus anima rationali.
    </p>
            <p xml:id="xAbSeN-1e8582-d1e152">
               <ref xml:id="xAbSeN-1e8582-Rd1e154">ambrosius in libro de officiis</ref>: Illa igitur sunt nobis expetenda in
      quibus perfectio, in quibus ueritas est. Hic umbra, hic imago est,
      illic ueritas in caelestibus. Ante agnus offerebatur, nunc Christus
      offertur quasi homo, quasi recipiens passionem, et offert se ipse
      quasi sacerdos, ut peccata nostra dimittat. Hic in imagine, ibi in
      ueritate, ibi apud patrem quasi aduocatus pro nobis interuenit.
    </p>
            <p xml:id="xAbSeN-1e8582-d1e158">
               <ref xml:id="xAbSeN-1e8582-Rd1e160">idem de sacramentis lib. i</ref>: Illud promitto, quod diuiniora et puriora
      sunt sacramenta Christianorum quam Iudaeorum.
    </p>
            <p xml:id="xAbSeN-1e8582-d1e164">
               <ref xml:id="xAbSeN-1e8582-Rd1e166">item</ref>: Accipe quae dico, anteriora esse mysteria Christianorum quam
      Iudaeorum. Melchisedech obtulit panem et uinum. Ergo intellige
      sacramenta haec quae accipis anteriora esse misteria, quam sunt Moysi
      sacramenta, et prius coepisse populum Christianum quam Iudaeorum sed
      nos in praedestinatione, illi in nomine.
    </p>
            <p xml:id="xAbSeN-1e8582-d1e171">
               <ref xml:id="xAbSeN-1e8582-Rd1e173">item</ref>: Panis iste panis est ante uerba sacramentorum. Ubi accessit
      consecratio, de pane fit caro Christi. Consecratio igitur quibus
      uerbis est et cuius sermonibus? Domini Iesu; nam reliqua omnia quae
      dicuntur, laus Deo defertur; oratione petitur pro populo, pro regibus,
      pro caeteris. Ubi uenitur, ut conficiatur sacramentum, iam non suis
      sermonibus utitur sacerdos sed Christi. Ergo sermo Christi hoc
      conficit sacramentum. Sermo Christi, quo facta sunt omnia. Iussit Deus
      et factum est caelum, terra, maria et omnis creatura. Si ergo tanta
      uis est in sermone domini Iesu ut inciperent etiam esse quae non
      erant, quanto magis operatorius est ut sint quae erant et in aliud
      commutentur.
    </p>
            <p xml:id="xAbSeN-1e8582-d1e177">
               <ref xml:id="xAbSeN-1e8582-Rd1e179">item</ref>: Sermo Christi mutat quando uult instituta naturae, et
      primo de generatione eius sumamus exemplum. Vides quia contra
      instituta et ordinem naturae homo est natus ex uirgine?
    </p>
            <p xml:id="xAbSeN-1e8582-d1e185">
               <ref xml:id="xAbSeN-1e8582-Rd1e187">item</ref>: Sermo caelestis si operatur in aliis rebus, non operatur in
      sacramentis caelestibus? Ergo didicisti quod ex pane corpus Christi
      fiat, et quod uinum cum aqua in calicem mittitur sed fit sanguis
      consecratione uerbi caelestis. Sed forte dicis, speciem sanguinis non
      uideo. Sed habet similitudinem. Sicut enim mortis similitudinem
      sumpsisti ita et similitudinem sanguinis bibis, ut nullus horror
      cruoris sit. Didicisti ergo quia quod accipis corpus Christi est. Vis
      scire quia uerbis caelestibus consecratur? Accipe quae sunt uerba.
      Dicit sacerdos, Fac nobis hanc oblationem scriptam, rationabilem,
      acceptam, quod est figura corporis et sanguinis domini Iesu Christi,
      qui pridie quam pateretur in sanctis manibus suis accepit panem,
      respexit ad caelum, ad te, sancte pater omnipotens aeterne Deus,
      gratias agens, benedixit, fregit fractumque dedit discipulis suis
      dicens: Accipite etc.
    </p>
            <p xml:id="xAbSeN-1e8582-d1e191">
               <ref xml:id="xAbSeN-1e8582-Rd1e193">item</ref>: Vide, omnia illa uerba euangelistae sunt usque ad accipite; inde
      uerba sunt Christi. Vide singula. Qui pridie, inquit, quam pateretur
      accepit panem. Antequam consecretur, panis est. Ubi autem uerba
      Christi accesserint, corpus est Christi. Et ante uerba Christi calix
      est uini et aquae. Ubi uerba Christi operata fuerint, sanguis
      efficitur.
    </p>
            <p xml:id="xAbSeN-1e8582-d1e197">
               <ref xml:id="xAbSeN-1e8582-Rd1e199">item</ref>: Quid est amplius, manna de caelo an corpus Christi? Corpus
      Christi utique, qui auctor est caeli. Deinde manna qui manducauit,
      mortuus est. Qui manducauerit hoc corpus, fiet ei remissio peccatorum
      et nom morietur in aeternum.  Corpus Christi cum tu petieris, dicit
      tibi sacerdos, Corpus Christi. Et tu dicis, Amen, hoc est, uerum
      est. Quod confitetur lingua, teneat affectus. Quantum sit sacramentum
      cognosce.  Vide quid dicat, Quotienscumque feceritis, commemorationem
      mei facietis. Et sacerdos dicit, Ergo memores gloriosissimae eius
      passionis et ab inferis resurrectionis etc.
    </p>
            <p xml:id="xAbSeN-1e8582-d1e205">
               <ref xml:id="xAbSeN-1e8582-Rd1e207">item</ref>: In calice mittitur uinum et aqua. Sed dicis, Quomodo ergo
      Melchisedech panem et uinum obtulit? Quid sibi uult admixtio aquae?
      Bibabant autem de consequenti petra; petra autem erat Christus. Non
      immobilis petra quae populum sequebatur. Et tu bibe, ut te Christus
      sequatur. Vide mysterium.  Moyses, hoc est propheta. Virga, hoc est
      uerbum Dei. Sacerdos uerbo Dei tangit petram, et fruit aqua, et bibit
      populus Dei. Redundat aqua in calice, salit in uitam aeternam.
    </p>
            <p xml:id="xAbSeN-1e8582-d1e212">
               <ref xml:id="xAbSeN-1e8582-Rd1e214">item</ref>: Accipe et aliud. De latere eius fluxit aqua et sanguis, aqua ut
      mundaret, sanguis ut redimeret.  Quare de latere? Quia unde culpa,
      inde gratia. Culpa per feminam, gratia per Christum.
    </p>
            <p xml:id="xAbSeN-1e8582-d1e218">
               <ref xml:id="xAbSeN-1e8582-Rd1e220">item</ref>: Audisti psalmum; uice quam aptus sit caelestibus sacramentis:
      Dominua pasoit me et nihil mihi deerit etc. Super aquam refectionis
      etc. Nam etsi ambulem in medio umbrae mortis; non timebo mala, quaniam
      tu mecum es.  Virga tua etc. Virga imperium, baculus passio est.
      Aeterna deltas Christi, passio temporalis.  Illa creauit, haec
      redemit.  Parasti in conspectu meo mensam etc. et poculum tuum
      inebrians quam praeclarum est.
    </p>
            <p xml:id="xAbSeN-1e8582-d1e224">
               <ref xml:id="xAbSeN-1e8582-Rd1e226">item</ref>: Quotienscumque bibis, remissionem accipis peccatorum et
      inebriaris spiritu. Unde et apostolus: Nolite inebriari uino sed
      implemini spiritu sancto.
    </p>
            <p xml:id="xAbSeN-1e8582-d1e230">
               <ref xml:id="xAbSeN-1e8582-Rd1e232">item</ref>: Praeclara ebrietas, quae sobrietatem mentis operatur.
    </p>
            <p xml:id="xAbSeN-1e8582-d1e236">
               <ref xml:id="xAbSeN-1e8582-Rd1e238">item</ref>: Fiat uoluntas tua sicut in caelo et in terra, panem
      nostrum cotidianum da nobis hodie. Sanguine Christi pacificata sunt
      omnia uel in caelo, uel in terra. Sanctificatum est caelum, deiectus
      est diabolus, ubi uersatur et homo quem ille decepit.  Dixi uobis quod
      ante uerba Christi quod offertur panis dicatur; ubi Christi uerba
      deprompta fuerint, iam non panis dicitur sed corpus.  Quare ergo in
      oratione dominica ait: panem nostrum? Panem quidem dixit sed epyusion,
      hoc est supersubstantialem. Non iste panis est qui uadit in corpus sed
      qui animae nostrae substantiam fulcit.  Ideo graece epyusion dicitur.
      Latinus autem hunc panem cotidianum dixit. Si cotidianus est, cur post
      annum illum sumis, quemadmodum Graeci in Oriente facere consueuerunt?
      Accipe cotidie quod cotidie tibi prosit. Sic uiue ut cotidie merearis
      accipere, quomodo Iob sanctus pro filiis suis offerebat.
    </p>
            <p xml:id="xAbSeN-1e8582-d1e244">
               <ref xml:id="xAbSeN-1e8582-Rd1e246">item</ref>: Qui uulnus habet, medicinam quaerat. Cotidie si accipis, cotidie
      tibi hodie est. Si tibi hodie est Christus, tibi cotidie resurgit.
      Quomodo? Filius meus es tu, ego hodie genui te.  Hodie ergo est,
      quando Christus resurrexit. Eri[t] et hodie.  Ipse enim dominus ait:
      Dimitte nobis debita nostra!  Debitum quid est, nisi peccatum?
      Accepisti a diabolo debitum, et qui eras liber in Christo debitor
      factus es diabolo. Cautionem tuam tenebat inimicus sed eam dominus
      crucifixit et suo cruore deleuit. Abstulit debitum, reddidit
      libertatem.
    </p>
            <p xml:id="xAbSeN-1e8582-d1e251">
               <ref xml:id="xAbSeN-1e8582-Rd1e253">ex libro vi</ref>: Sicut uerus est Dei filius dominus Iesus Christus non
      quemadmodum homines per gratiam sed quasi filius ex substantia patris;
      ita uera Christi caro, sicut ipse dixit, quam accepimus, et uerus
      sanguis eius est potus.
    </p>
            <p xml:id="xAbSeN-1e8582-d1e259">
               <ref xml:id="xAbSeN-1e8582-Rd1e261">item</ref>: Ego sum, inquit, panis uiuus, qui de caelo descendi.  Sed caro
      non descendit e caelo. Quomodo descendit e caelo panis uiuus?  Quia
      idem dominus Iesus consors est diuinitatis et corporis, et tu qui
      accipis carnem, diuinae eius substantiae in illo participaris
      alimento.
    </p>
            <p xml:id="xAbSeN-1e8582-d1e265">
               <ref xml:id="xAbSeN-1e8582-Rd1e267">item</ref>: Panem nostrum cotidianum da nobis hodie. Haec postulatio maxime
      est eorum quae postulantur. Et dimitte, inquit, nobis debita nostra.
      Ideo cotidie accipe, ut cotidie debito tuo indulgentiam petas.
    </p>
            <p xml:id="xAbSeN-1e8582-d1e271">
               <ref xml:id="xAbSeN-1e8582-Rd1e273">idem in libro de mysteriis</ref>: Re uera mirabile quod manna Deus pluerit
      patribus. Unde dictum est: Panem angelorum manducauit homo. Sed tamen
      panem illum qui manducauerunt, omnes in deserto mortui sunt.  Ista
      autem esca quam accipis, iste panis uiuus qui descendit de caelo,
      uitae aeternae substantiam subministrat, et quicumque hunc
      manducauerit non morietur in aeternum, quia corpus est Christi.
      Considera utrum praestantior sit panis angelorum, an caro Christi.
      Manna illud de caelo, hoc supra caelum.  Illud caeli, hoc domini
      caelorum.  Illud corruptioni obnoxium si in diem alterum seruaretur;
      hoc alienum ab omni corruptione, quod quicumque religiose gustauerit,
      corruptionem sentire non poterit.  Illis aqua de petra fluxit, tibi
      sanguis e Christo.  Iudaeus bibit et sitit; tu cum biberis sitire non
      poteris; et illud in umbra, hoc in ueritate.
    </p>
            <p xml:id="xAbSeN-1e8582-d1e277">
               <ref xml:id="xAbSeN-1e8582-Rd1e279">item</ref>: Potior est lux quam umbra, ueritas quam figura, corpus auctoris
      quam manna e caelo.
    </p>
            <p xml:id="xAbSeN-1e8582-d1e283">
               <ref xml:id="xAbSeN-1e8582-Rd1e285">item</ref>: Probemus non hoc esse quod natura formauit sed quod benedictio
      consecrauit, maioremque uim esse benedictionis quam naturae, quia
      benedictione etiam natura ipsa mutatur. Vides prophetica gratia
      bis mutatam esse naturam et serpentis et uirgae.
    </p>
            <p xml:id="xAbSeN-1e8582-d1e292">
               <ref xml:id="xAbSeN-1e8582-Rd1e294">item</ref>: Sacramentum quod accipis, Christi sermone conficitur. De totius
      mundi elementis legisti: quia ipae dixit et facta sunt. Sermo ergo
      Christi qui potuit ex nihilo facere quod non erat, non potest ea quae
      sunt, in id mutare, quod non erat?
    </p>
            <p xml:id="xAbSeN-1e8582-d1e298">
               <ref xml:id="xAbSeN-1e8582-Rd1e300">item</ref>: Praeter naturae ordinem uirgo generauit; et hoc quod conficimus
      corpus ex uirgine est. Quid hic quaeris naturae ordinem in Christi
      corpore, cum praeter naturam sit ipse dominus partus ex uirgine? Vera
      utique caro Christi, quae crucifixa est, quae sepulta est, uere ergo
      carnis illius sacramentum est.  Ipse clamat dominus, hoc est corpus
      meum. Post consecrationem corpus significatur, sanguis nuncupatur. Et
      tu dicis: Amen, hoc est, uerum est. Quod os loquitur, mens interna
      fateatur; quod sermo sonat, affectus sentiat.
    </p>
            <p xml:id="xAbSeN-1e8582-d1e304">
               <ref xml:id="xAbSeN-1e8582-Rd1e306">item</ref>: In illo sacramento Christus est, quia corpus est Christi. Non
      ergo corporalis esca sed spiritalis. Unde et apostolus de typo eius
      ait, Quia patres nostri esaam spiritalem manducauerunt. Corpus enim
      Dei corpus est spiritale, corpus Christi corpus est diuini spiritus.
    </p>
            <p xml:id="xAbSeN-1e8582-d1e310">
               <ref xml:id="xAbSeN-1e8582-Rd1e312">idem in sermone de abel et cain</ref>: Nam si credas a Christo carnem esse
      susceptam et offeras transfiguratum corpus altaribus, non distinguas
      tamen naturam uerbi et corporis, et tibi dicitur: si recte offeras,
      recte autem non diuidas, peccasti.
    </p>
            <p xml:id="xAbSeN-1e8582-d1e316">
               <ref xml:id="xAbSeN-1e8582-Rd1e318">hieronymus ad hedibiam</ref>: Nec Moyses dedit nobis panem uerum sed dominus
      Iesus ipse conuiua et conuiuium, ipse comedens qui et comeditur.
    </p>
            <p xml:id="xAbSeN-1e8582-d1e322">
               <ref xml:id="xAbSeN-1e8582-Rd1e324">idem super matthaeum</ref>: Accipite et comedite, hoc est corpua moum.
      Postquam typicum pascha fuerat impletum, et agni carnes cum
      apostolis comederat, assumit panem, qui confortator est hominis, et ad
      uerum paschae transgreditur sacramentum ut, quomodo in praefiguratione
      eius Melchisedech panem et uinum offerens fecerat, ipse quoque in
      ueritate sui corporis et sanguinis praesentaret.
    </p>
            <p xml:id="xAbSeN-1e8582-d1e331">
               <ref xml:id="xAbSeN-1e8582-Rd1e333">idem in libro de membris domini</ref>: Sacerdos Dei patris dicitur filius
      Dei secundum humanitatem, in qua se pro nobis acceptabile sacrificium
      Deo obtulit, ut ipse esset sacerdos qui et sacrificium.
    </p>
            <p xml:id="xAbSeN-1e8582-d1e337">
               <ref xml:id="xAbSeN-1e8582-Rd1e339">augustinus de utilitate agendae paenitentiae</ref>: Tunc eis Petrus
      annuntiauit eum colendum quem crucifixerunt, ut eius iam sanguinem
      biberent credentes quem fuderant saeuientes.
    </p>
            <p xml:id="xAbSeN-1e8582-d1e343">
               <ref xml:id="xAbSeN-1e8582-Rd1e345">idem in epistola ad hyrenaeum</ref>: Corporeum illud manna nunc (non est)
      tanti res miraculi, quia uenit quod perfectum est. Perfectum autem
      panis de caelo, corpus ex uirgine.
    </p>
            <p xml:id="xAbSeN-1e8582-d1e349">
               <ref xml:id="xAbSeN-1e8582-Rd1e351">idem in homilia ii psalmi xxxiii</ref>: Accesserunt Iudaei ad Iesum ut
      crucifigerent; nos accedamus ut corpus eius et sanguinem accipiamus.
    </p>
            <p xml:id="xAbSeN-1e8582-d1e355">
               <ref xml:id="xAbSeN-1e8582-Rd1e357">item</ref>: Vere magnus Deus et magna misericordia eius, uere qui nobis
      dedit manducare corpus suum, in quo tanta perpessus est, et sanguinem
      suum bibere.
    </p>
            <p xml:id="xAbSeN-1e8582-d1e361">
               <ref xml:id="xAbSeN-1e8582-Rd1e363">in homilia psalmi xxviii, ad iudaeos</ref>: Iam securi bibite sanguinem quem
      fudistis.
    </p>
            <p xml:id="xAbSeN-1e8582-d1e368">
               <ref xml:id="xAbSeN-1e8582-Rd1e370">in homilia psalmi lxxv</ref>: Ipsum sanguinem quem per insaniam fuderunt,
      per gratiam biberunt.
    </p>
            <p xml:id="xAbSeN-1e8582-d1e374">
               <ref xml:id="xAbSeN-1e8582-Rd1e376">in homilia psalmi xxviii</ref>: De carne Mariae carnem accepit et ipsam
      carnem ad manducandum ad salutem dedit.  Nemo autem illam carnem
      manducat nisi prius adorauerit. 
    </p>
            <p xml:id="xAbSeN-1e8582-d1e380">
               <ref xml:id="xAbSeN-1e8582-Rd1e382">idem in psalmo xxxiii</ref>: Dauid ferebatur in manibus suis. Manibus suis
      nemo portatur. Quomodo intelligatur in ipso Dauid secundum /389/
      litteram non inuenimus, in Christo autem inuenimus. Ferebatur enim
      Christus in manibus suis quando commendans ipsum corpus suum ait: hoc
      est corpus meum. Ferebatur enim illud corpus in manibus suis.
    </p>
            <p xml:id="xAbSeN-1e8582-d1e386">
               <ref xml:id="xAbSeN-1e8582-Rd1e388">in homilia xxxi super iohannem</ref>: Quousque biberent sanguinem quem
      fuderant, desperauerunt.
    </p>
            <p xml:id="xAbSeN-1e8582-d1e392">
               <ref xml:id="xAbSeN-1e8582-Rd1e394">idem in libro sententiarum prosperi</ref>: Hoc est quod dicimus, quod modis
      omnibus approbare contendimus, sacrificium ecclesiae duabus confici,
      duobus constare, uisibili elementorum specie et inuisibili domini
      nostri Iesu Christi carne et sanguine, sacramento et re sacramenti, id
      est corpore Christi, sicut Christi persona constat et conficitur Deo
      et homine, cum ipse Christus uerus sit Deus et uerus homo, quia omnis
      illa res illarum rerum naturam et ueritatem in se continet ex quibus
      conficitur. Est igitur sacramentum et res sacramenti, id est corpus
      Christi.
    </p>
            <p xml:id="xAbSeN-1e8582-d1e398">
               <ref xml:id="xAbSeN-1e8582-Rd1e400">item</ref>: Caro eius, quam forma panis opertam in sacramento accipimus, et
      sanguis eius, quem sub uini specie ac sapore potamus, caro uidelicet
      carnis et sanguis sacramentum sanguinis; carne et sanguine, utroque
      inuisibili, intelligibili, spirituali [intelligitur] significatur
      corpus uisibile Christi et palpabile, plenum gratia omnium uirtutum et
      diuina maiestate.
    </p>
            <p xml:id="xAbSeN-1e8582-d1e405">
               <ref xml:id="xAbSeN-1e8582-Rd1e407">item</ref>: Sicut ergo caelestis panis, qui uere Christi caro est, suo modo
      uocatur corpus Christi, cum reuera sit sacramentum corporis Christi,
      illius uidelicet quod in cruce est positum, uocatur ipsa carnis
      immolatio, quae sacerdotis manibus fit, Christi passio, mors,
      crucifixio, non rei ueritate sed significanti mysterio; sic
      sacramentum fidei, quod baptismus intelligitur, fides.
    </p>
            <p xml:id="xAbSeN-1e8582-d1e413">
               <ref xml:id="xAbSeN-1e8582-Rd1e415">idem in psalmo liv</ref>: Iudaei pascebantur tanquam de poena Domini, et nos
      de cruce Domini pascimur, quia corpus ipsius manducamus. Habent ergo
      impii epulas suas, habent pii beati qui esuriunt et sitiunt iustitiam
      etc.
    </p>
            <p xml:id="xAbSeN-1e8582-d1e419">
               <ref xml:id="xAbSeN-1e8582-Rd1e421">leo papa in sermone de ieiunio septimi mensis</ref>: Dicente Domino, Nisi
      manducaueritis carnem filii hominis et biberitis eius sanguinem, non
      habebitis uitam in uobis, sic sacrae mensae communicare debetis ut
      nihil prorsus de ueritate corporis Christi et sanguinis ambigatis. Hoc
      enim ore sumitur quod fide creditur, et frustra ab illis Amen dicitur
      a quibus contra id quod accipitur, disputatur.
    </p>
            <p xml:id="xAbSeN-1e8582-d1e425">
               <ref xml:id="xAbSeN-1e8582-Rd1e427">idem in epistola anatolio episcopo missa</ref>: Aliter enim in ecclesia Dei,
      quae est corpus Christi, nec rata sunt sacerdotia nec uera sacrificia,
      nisi in nostrae proprietate naturae nos uerus immaculati agni sanguis
      emundet. Qui licet in patris sit dextera constitutus, in eadem tamen
      carne quam sumsit ex uirgine sacramentum propitiationis exsequitur.
    </p>
            <p xml:id="xAbSeN-1e8582-d1e431">
               <ref xml:id="xAbSeN-1e8582-Rd1e433">idem in sermone de passione domini</ref>: Intulit supplicium filio Dei,
      fudit sanguinem iustum, qui reconciliando mundo et praemium esset et
      poculum.
    </p>
            <p xml:id="xAbSeN-1e8582-d1e437">
               <ref xml:id="xAbSeN-1e8582-Rd1e439">gregorius in homilia paschali</ref>: Quid namque sit sanguis agni, non iam
      audiendo, sed bibendo didicistis, qui sanguis super utrumque postem
      ponitur, quando non solum ore corporis sed etiam ore cordis hauritur.
    </p>
            <p xml:id="xAbSeN-1e8582-d1e444">
               <ref xml:id="xAbSeN-1e8582-Rd1e446">idem in iv dialogorum</ref>: Tunc uera pro nobis Deo hostia erit cum
      nosmetipsos hostiam fecerimus. Est quidem etiam peccatoribus et
      indigne percipientibus uera Christi caro uerusque Christi sanguis sed
      essentia non salubri efficientia.
    </p>
            <p xml:id="xAbSeN-1e8582-d1e452">
               <ref xml:id="xAbSeN-1e8582-Rd1e454">eusebius emisenus</ref>: Vere unica et perfecta hostia fide aestimanda non
      specie neque exteriori censenda uisu sed interiori affectu. Unde
      caelestis confirmat auctoritas quia caro mea uere est cibus et sanguis
      maus uere est potus. Recedat ergo omne infidelitatis ambiguum; quoniam
      quidem qui auctor est muneris ipse etiam testis est ueritatis. Nam et
      inuisibilis sacerdos uisibiles creaturas in substantiam corporis et
      sanguinis sui uerbo suo secreta potestate conuertit dicens: Accipite
      et comedite; hoc est corpus meum. Et quomodo tibi nouum et impossibile
      esse non debeat quod in Christi substantiam terrena conuertuntur, te
      ipsum interroga etc.
    </p>
            <p xml:id="xAbSeN-1e8582-d1e458">
               <ref xml:id="xAbSeN-1e8582-Rd1e460">ex passione sancti andreae, ipso ad aegeam dicente</ref>: Cum uere carnes
      eius in terris sint comestae et uere sanguis eius sit bibitus, ipse
      tamen in caelestibus ad dexteram patris integer perseuerat et
      uiuus.
    </p>
            <p xml:id="xAbSeN-1e8582-d1e464">
               <ref xml:id="xAbSeN-1e8582-Rd1e466">praefatio de dominica quinta post theophaniam</ref>: Singuli autem accipiunt
      Christum dominum, et in singulis portionibus totus est, nec per
      singulos minuitur sed integrum se praebet in singulis.
    </p>
            <p xml:id="xAbSeN-1e8582-d1e470">AMPHILOCHIUS EPISCOPUS YCONIUS DE VITA ET MIRACULIS SANCTI BASILII
      CAP. VIl: Diuina quidem mysteria illo agente Hebraeus quidam se sicut
      Christianus populo commiscuit, officii ministerium et muneris
      explorare uolens, uiditque infantem partiri in manibus Basilii, et
      communicantibus omnibus uenit et ipse dataque est ei uere caro facta.
      Inde accessit ad calicem sanguine repletum, ut uere est, et ipsius
      factus est particeps, atque de utrisque seruans reliquias abiensque in
      domum suam ostendit uxori suae ad confirmationem dictorum et
      narrauit quae propriis oculis uiderat.  Credens ergo, ut uere, quia
      horribile et admirabile est Christianorum mysterium, in crastino uenit
      ad Basilium postulans sine dilatione se accipere quod in Christo est
      signaculum. Basilius autem sanctus non differens baptizauit eum cum
      omni domo sua credentem domino.
    </p>
            <p xml:id="xAbSeN-1e8582-d1e475">
               <ref xml:id="xAbSeN-1e8582-Rd1e477">ex vitis patrum tractatus de caritate cap. xxvi</ref>: Narrauit iterum abbas
      Daniel dicens: Dixit pater noster Arsenius de quodam sene, qui erat
      magnus in hac uita, simplex autem in fide et errabat pro eo quod erat
      idiota, et dicebat non esse naturaliter corpus panem quem sumimus sed
      figuram eius esse. Hoc audientes duo senes et scientes, quia magna
      esset uita et conuersatio eius, cogitauerunt quia innocenter et
      simpliciter diceret hoc, et dicunt ei, Abba sermonem audiuimus
      cuiusdam infidelis, qui dicit quia panis quem sumimus non nature
      corpus Christi sed figure est eius. Senex autem ait eis, Ego sum, qui
      hoc dixi.  Illi autem rogabant eum dicentes, Nos credimus quia panis
      ipse corpus Christi est et calix sanguis secundum ueritatem et non
      secundum figuram. Sed sicut plasmauit hominem ad imaginem suam et nemo
      potest dicere quia non erat imago Dei quamuis incomprehensibilis; ita
      et panis quem dixit quia corpus meum est, credimus quia secundum
      ueritatem corpus Christi est. Senex ait, Nisi rem ipsam cognouero, non
      mihi satisfacit ratio uestra.  Illi autem dixerunt ad eum, Deprecemur
      Deum hebdomada hac de mysterio hoc, et credimus quia Deus reuelabit
      nobis. Senex cum gaudio suscepit et deprecabatur Deum dicens, Domine
      tu cognoscis quondam non per malitiam incredulus sum rei huius sed per
      ignorantiam errem. Reuela ergo mihi Domine quod uerum est. Sed et illi
      senes abeuntes in caelis suis rogabant et ipsi dicentes, Domine reuela
      seni mysterium hoc, ut credat et non perdat laborem suum.
      Exaudiuit autem dominus utrosque et hebdomada completa uenerunt in
      ecclesiam, et aperti sunt intellectuales oculi horum, et quando positi
      sunt panes in altare, uidetur illis tantummodo tribus tamquam puerulus
      iacens super altare, et cum extendisset presbyter manus ut frangeret
      panem, descendit angelus de caelo et habens cultrum in manu
      sacrificauit puerum illum. Sanguinem uero illius excipiebat in
      calicem. Cum autem presbyter in paruis partibus panem, etiam angelus
      incidebat pueri membra in modicis partibus. Cum uero accessisset senex
      ut acciperet communionem, data est illi soli caro sanguine cruentata.
      Quod cum uidisset pertimuit et clamauit dicens, Credo, Domine, quia
      panis qui in altare ponitur corpus tuum est, et calix sanguis; et
      statim facta est illa panis in manu eius secundum mysterium et sumpsit
      illud gratias agens. Dixerunt autem ei senes, Deus scit humanam
      naturam quia non potest uesci carnibus crudis et propterea
      transformauit corpus suum in panem et sanguinem in uinum his qui illud
      fide suscipiunt.
    </p>
            <p xml:id="xAbSeN-1e8582-d1e484">
               <ref xml:id="xAbSeN-1e8582-Rd1e486">ex evangelio</ref>: Accipiens panem benedixit ac fregit deditque discipulis
      suis dicens: Hoc est corpus meum etc.
    </p>
            <p xml:id="xAbSeN-1e8582-d1e490">
               <ref xml:id="xAbSeN-1e8582-Rd1e492">ex epistola i pauli apostoli ad corinthios</ref>: Nolo enim uos ignorare
      fratres, quoniam patres nostri omnes sub nube fuerunt et omnes mare
      transierunt, et omnes in Moyse baptizati sunt in nube et in mari; et
      omnes eandem escam spiritalem manducauerunt, et omnes eundem potum
      spiritalem biberunt. Bibebant autem de spiritali consequenti eos
      petra. Petra autem erat Christus.
    </p>
            <p xml:id="xAbSeN-1e8582-d1e496">
               <ref xml:id="xAbSeN-1e8582-Rd1e498">item</ref>: Ut prudentibus loquor, uos ipsi indicate quod dico. Calix
      benedictionis, cui benedicimus, nonne communicatio sanguinis Christi
      est? Et panis, quem frangimus, nonne participatio corporis domini est?
      Quoniam unus panis, unum corpus multi sumus, omnes qui de uno pane et
      de uno calice participamur.
    </p>
            <p xml:id="xAbSeN-1e8582-d1e504">
               <ref xml:id="xAbSeN-1e8582-Rd1e506">item</ref>: Quae immolant gentes, daemoniis immolant et non Deo. Nolo autem
      uos socios fieri daemoniorum. Non potestis mensse domini participes
      esse et mensae daemoniorum. Non potestis calicem domini bibere et
      calicem daemoniorum.
    </p>
            <p xml:id="xAbSeN-1e8582-d1e510">
               <ref xml:id="xAbSeN-1e8582-Rd1e512">item</ref>: Quotienscumque enim manducabitis panem hunc et calicem bibetis,
      mortem domini annuntiabitis, donec ueniat.  Itaque quicumque
      manducauerit panem uel biberit calicem domini indigne, reus erit
      corporis et sanguinis domini. Probet autem se ipsum homo, et sic de
      pane illo edat, et de calice bibat. Qui enim manducat et bibit
      indigne, iudicium sibi manducat et bibit non diiudicans corpus domini.
      Ideo inter uos multi infirmi et imbecilles et dormiunt multi. Quod si
      nosmetipsos diiudicaremus, non utique iudicaremur.
    </p>
            <p xml:id="xAbSeN-1e8582-d1e516">
               <ref xml:id="xAbSeN-1e8582-Rd1e518">ambrosius super lucam</ref>: Sunt aliqui hic stantes, qui non gustabunt
      mortem, donec uideant regnum Dei. Habemus panem qui descendit de
      caelo. Panem ilium manducat qui ea quae scripta sunt seruat.
    </p>
            <p xml:id="xAbSeN-1e8582-d1e523">
               <ref xml:id="xAbSeN-1e8582-Rd1e525">item</ref>: Ubi fuerit corpue, ibi congregabuntur aquilae.  Iustorum animae
      aquilis comparantur quod alta petunt.
    </p>
            <p xml:id="xAbSeN-1e8582-d1e529">
               <ref xml:id="xAbSeN-1e8582-Rd1e531">item</ref>: De corpore iam dubitare non possumus, maxime si meminerimus quod
      a Pilato Ioseph corpus acceperit.  Nonne tibi uidentur aquilae circa
      corpus Maria Cleophae et Maria Magdalene et mater domini
      apostolorumque conuentus circa domini sepulturam? Nonne tibi uidentur
      aquilae circa corpus, quando ueniet cum intelligibilibus nubilous
      filius hominis et uidebit eum omnis oculus? Est etiam corpus de quo
      dictum est: Caro mea uere est cibus et sanguis meus uere est potus.
      Circa hoc corpus uerae aquilae sunt, quae alis circumuolant
      spiritalibus. Est etiam corpus ecclesia.
    </p>
            <p xml:id="xAbSeN-1e8582-d1e535">
               <ref xml:id="xAbSeN-1e8582-Rd1e537">idem in lib. de sacramentis</ref>: Fac nobis oblationem hanc acceptabilem,
      quod est figure corporis et sanguinis domini.
    </p>
            <p xml:id="xAbSeN-1e8582-d1e541">
               <ref xml:id="xAbSeN-1e8582-Rd1e543">item</ref>: Figura corporis est altare.
    </p>
            <p xml:id="xAbSeN-1e8582-d1e549">
               <ref xml:id="xAbSeN-1e8582-Rd1e551">idem in epistola ad corinthios</ref>: Quia morte domini liberati sumus,
      huius rei memores in edendo et potando carnem et sanguinem quae pro
      nobis oblata sunt, significamus.
    </p>
            <p xml:id="xAbSeN-1e8582-d1e555">
               <ref xml:id="xAbSeN-1e8582-Rd1e557">item</ref>: Beneficii diuini sanguis testis est, in cuius typum nos calicem
      mysticum percipimus.
    </p>
            <p xml:id="xAbSeN-1e8582-d1e562">
               <ref xml:id="xAbSeN-1e8582-Rd1e564">origenes super matthaeum</ref>: Hoc est enim corpus meum et accipiens
      calicem etc.  Panis iste quem Deus uerbum corpus suum esse fatetur,
      uerbum est nutritorium animarum, uerbum de Deo uerbo procedens et
      panis de pane caelesti, qui positus est super mensam de qua scriptum
      est: Praeparuati in conspectu meo mensam aduersus eos qui tribulant
      me. Et potus iste, quem Deus uerbum sanguinem suum fatetur, uerbum est
      potans et inebrians praeclare corda bibentium, qui est in poculo de
      quo scriptum est: Et poculum tuum inebriana quam praeclarum est. Et
      est potus iste generatio uitis uerae, quae dicit: Ego sum uitis
      uera. Et est sanguis uuae illius quae missa in torcular passionis
      protulit potum hunc. Sic et panis est uerbum Christi factum de tritico
      illo, quod cadens in terram multum reddidit fructum. Non enim panem
      ilium uisibilem quem tenebat in 4 manibus, corpus suum dicebat Deus
      uerbum sed uerbum in cuius mysterio fuerat panis ille frangendus. Nec
      potum ilium uisibilem sanguinem suum dicebat sed uerbum in cuius
      mysterio fuerat potus ille effundendus. Nam corpus Dei uerbum aut
      sanguis, quid aliud potest esse nisi uerbum quod nutrit et uerbum quod
      laetificat cor?
    </p>
            <p xml:id="xAbSeN-1e8582-d1e568">
               <ref xml:id="xAbSeN-1e8582-Rd1e570">hieronymus ad hedibiam de diversis quaestionibus</ref>: Quid sit, non bibam
      amodo de hoc genimine uitia etc. Nos audiamus panem quem fregit
      dominus deditque discipulis esse corpus domini.
    </p>
            <p xml:id="xAbSeN-1e8582-d1e574">
               <ref xml:id="xAbSeN-1e8582-Rd1e576">item</ref>: Hic sanguis meus noui testamenti. Si ergo panis qui de caelo
      descendit corpus est domini et uinum quod discipulis dedit sanguis
      illius est qui effusus est in remissionem omnium peccatorum,
      ascendamus cum domino cenaculum et accipiamus ab eo sursum calicem
      noui testamenti ibique cum eo inebriemur uino sobrietatis.
    </p>
            <p xml:id="xAbSeN-1e8582-d1e582">
               <ref xml:id="xAbSeN-1e8582-Rd1e584">item</ref>: Sed nec Moyses dedit nobis panem uerum sed dominus Iesus ipse
      conuiua et conuiuium, ipse comedens qui et comeditur; ipsius bibimus
      sanguinem, et cotidie in sacrificiis eius de genimine uitis uerae et
      uineae Sorech, quae interpretatur electa, rubentia musta calcamus et
      nouum ex his uinum bibemus in regno patris, nequaquam in uetustate
      litterae sed in nouitate spiritus cantantes canticum nouum, quod nemo
      potest canere nisi in regno ecclesiae, quod regnum patris est.
    </p>
            <p xml:id="xAbSeN-1e8582-d1e588">
               <ref xml:id="xAbSeN-1e8582-Rd1e590">item</ref>: Quotquot in Christo baptizamur, Christum induimur et panem
      comedimus angelorum et audimus dominum praedicantem: meus cibus est,
      ut faciam uoluntatem eius qui me misit. Faciamus igitur uoluntatem
      eius, et Christus nobiscum bibet in regno ecclesiae sanguinem suum.
    </p>
            <p xml:id="xAbSeN-1e8582-d1e594">
               <ref xml:id="xAbSeN-1e8582-Rd1e596">idem super cxlvii psalmum</ref>: Et adipe frumenti satiat te. Dominus noster
      granum tritici in terram cecidit, et nos multiplicauit. Istud granum
      frumenti pinguissimum est. Felix est qui instrumento isto adipem
      intelligit. Ergo corpus Iesu euangelium puto, sanctas scripturas
      puto. Et quando dicit, qui non comederit carnem meam et biberit
      sanguinem meum, licet et in mysterio possit intelligi, tamen uere
      corpus Christi et sanguis eius sermo scripturarum est, doctrina diuina
      est. Quandq imus ad mysterium, qui fidelis est intelligit. Si macula
      ceciderit, periclitatur. Si quando audimus sermonem Dei, et sermo Dei
      et caro Christi et sanguis in auribus funditur, et nos aliud
      cogitamus, quantum periculum? Pinguissimus sermo diuinus est,
      omnes habet in se delicias. Sicut tradunt Iudaei, manna quando
      comedebant secundum uoluntatem uniuscuiusque sapiebat in ore. Sic et
      in carne Christi, qui est sermo doctrinae, hoc est sanctarum
      scripturarum interpretatio, sicut uolumus, ita et cibum accipimus.
    </p>
            <p xml:id="xAbSeN-1e8582-d1e603">
               <ref xml:id="xAbSeN-1e8582-Rd1e605">item</ref>: Qui emittit eloquium suum terrae. In prinoipio erat uerbum. Hoc
      uerbum in carne mittitur. Et uerbum caro factum est et habitauit in
      nobis. Qui emittit eloquium suum terrae. De praedicatione loquitur
      euangelica de doctrina apostolorum. Denique sequitur: Velociter currit
      sermo eius. In omni enim terra auditus est sermo eius et in orbe
      terrarum apostolica doctrina.
    </p>
            <p xml:id="xAbSeN-1e8582-d1e609">
               <ref xml:id="xAbSeN-1e8582-Rd1e611">idem in sermone quodam de agno paschali, qui sic incipit, hodie
      populus israel</ref>: Praecipitur ut in una illum comedamus domo, id est ne
      extra ecclesiam immolari agnum putemus. Ex quo manifestum est quod
      Iudaei et haeretici et omnium conuenticula dogmatum peruersorum, quia
      agnum in ecclesia non comedunt, non eos agni carnes comedere sed
      draconis qui datus est in eacam populia Aethiopum.
    </p>
            <p xml:id="xAbSeN-1e8582-d1e615">
               <ref xml:id="xAbSeN-1e8582-Rd1e617">item</ref>: Quod autem sequitur, ut non crudas agni carnes neque elixas
      comedamus, illud est ne scripturas diuinas, quae uere carnes agni
      sunt, aut iuxta historiam tantum intelligamus aut quibusdam allegoriis
      et nubilo interpretationis ad peruersa dogmata diriuemus et eneruemus
      eas. Caput cum pedibus eius et intestinis comedetis. Caput
      intelligentia spiritualis; pedes simplex iuxta historiam narratio;
      intestina quicquid in littera latet.
    </p>
            <p xml:id="xAbSeN-1e8582-d1e621">
               <ref xml:id="xAbSeN-1e8582-Rd1e623">item</ref>: Sciatis fratres quoniam quicumque uxori debitum reddit uacare
      non potest orationi nec de carnibus agni comedere. Si enim panes
      propositionis non poterant ab his qui uxores tetigerant comedi, quanto
      magis panis ille qui de caelo descendit non potest ab his qui
      coniugibus paulo ante haesere complexibus uiolari atque contingi?
    </p>
            <p xml:id="xAbSeN-1e8582-d1e629">
               <ref xml:id="xAbSeN-1e8582-Rd1e631">idem in quadam homilia super leviticum</ref>: Dominus ait: Caro mea uere est
      cibus, et sanguis meus uere est potus, quia omne opus eius sanctum
      est, et omnis sermo eius uerus est. Secundo loco post illius carnem
      mundus cibus est Petrus et Paulus, et sic unusquisque pro meritorum
      puritate proximo mundus fit cibus. Hoc qui audire nescit, auertit
      fortasse auditum secundum eos qui dicebant: Quia eum poteat audire?
      Sed si filii estis ecclesiae, si euangelicis imbuti mysteriis,
      agnoscite quae dicimus, quia domini sunt, ne qui ignorat ignoretur.
      Agnoscite, quia figurae sunt quae in diuinis uoluminibus scriptae
      sunt, ideo tamquam spiritales et non carnales intelligite quae
      dicuntur. Est et in euangeliis littera quae occidat. Si enim secundum
      litteram sequaris hoc ipsum qubd scriptum est: nisi manducaueritis
      carnem meam et biberitis sanguinem meum, occidit haec littera. Ut ergo
      diximus, omnis homo aliquem habet in se cibum, ex quo qui sumpserit,
      si quidem bonus est et de bono thesauro profert bonum, mundum cibum
      profert proximo suo et ideo omnis homo, cum loquitur proximo suo, siue
      prodest ei ex sermonibus siue nocet, mundum ei aut immundum efficitur
      animal. Si secundum hunc intellectum dicamus Deum hominibus leges
      promulgasse, digna uidebitur legislatio. Si uero assideamus litterae,
      erubesco confiteri Deum tales leges dedisse.
    </p>
            <p xml:id="xAbSeN-1e8582-d1e635">
               <ref xml:id="xAbSeN-1e8582-Rd1e637">idem in epistola ao ephesios</ref>: Dupliciter igitur intelligitur caro
      Christi et sanguis, uel spiritalis illa atque diuina, de qua ipse ait:
      Caro mea uere est cibus et sanguis meus uere est potus, et: nisi /399/
      manducaueritis carnem meam et sanguinem meum biberitis, non habebitis
      uitam aeternam, uel caro mea, quae crucifixa est, et sanguis, qui
      militis effusus est lancea. Iuxta hanc diuisionem et in sanctis eius
      diuersitas sanguinis et carnis accipitur, ut alia sit caro, quae
      uisura sit salutare Dei, alia caro et sanguis, quae regnum Dei non
      queant possidere.
    </p>
            <p xml:id="xAbSeN-1e8582-d1e642">
               <ref xml:id="xAbSeN-1e8582-Rd1e644">idem in isaia</ref>: Comedunt cibos pietatis, dum non sunt sancti et corpore
      et spiritu, nec comedunt carnem Iesu nec bibunt sanguinem eius, de quo
      ipse loquitur: Qui manducat carnem meam et bibit sanguinem meum
      habebit uitam aeternam. Etenim Pascha nostrum immolatus est Christus,
      qui non foris sed in domo una et intus comeditur.
    </p>
            <p xml:id="xAbSeN-1e8582-d1e648">
               <ref xml:id="xAbSeN-1e8582-Rd1e650">ex sermone quodam augustini</ref>: Utrum sub figura an sub ueritate fiat hoc
      mystici calicis sacramentum. Veritas ait: Caro mea uere est cibus et
      sanguis meus uere est potus. Alioquin quomodo magnum erit, panis, quem
      ego dabo, caro mea est pro mundi uita, nisi uera sit caro? Sed quia
      Christum uorari fas dentibus non est, uoluit hunc panem et uinum in
      mysterio uere carnem suam et sanguinem consecratione sancti spiritus
      potenter creari et cotidie pro mundi uita mystice immolari, ut sicut
      de uirgine per spiritum uera caro sine coitu creatur, ita per eundem
      ex substantia panis et uini mystice idem corpus Christi consecretur.
      Corpus Christi et ueritas et figura est.  Veritas, dum corpus Christi
      et sanguis uirtute spiritus in uerbo ipsius ex panis uinique
      substantia efficitur. Figura uero, quod exterius sentitur. Iteratur
      autem cotidie haec oblatio, licet Christus semel passus sit, quia
      cotidie peccamus peccatis, sine quibus mortalis infirmitas
      uiuere non potest, et ideo cotidie Christus pro nobis mystice
      immolatur. Intra catholicam ecclesiam in mysterio corporis Christi
      nihil a bono maius, nihil a malo minus percipitur sacerdote, quia non
      in merito consecrantis sed in uerbo efficitur creatoris et ui
      rtute spiritus sancti. Si enim in merito esset sacerdotis, nequaquam
      ad Christum pertineret. Nunc autem sicut ipse est qui baptizat, ita
      ipse qui per spiritum sanctum hanc suam efficit carnem et transfundit
      sanguinem.
    </p>
            <p xml:id="xAbSeN-1e8582-d1e656">
               <ref xml:id="xAbSeN-1e8582-Rd1e658">item</ref>: Hanc oblationem benedictam, per quam benedicimur, adscriptam,
      per quam omnes in caelo conscribamur, ratam, per quam in uisceribus
      Christi censeamur, rationabilem, per quam a bestiali sensu exuamur,
      acceptabilem, ut per hanc acceptabiles eius unico simus. Nihil
      rationabilius, ut quia similitudinem mortis eius in baptismo
      accepimus, similitudinem quoque carnis et sanguinis eius sumamus, ita
      ut et ueritas non desit in sacramento, et ridiculum nullum fiat
      paganis quod cruorem occisi hominis bibamus. Si enim discipuli
      patienter ferre nequiuerunt, quod dominus dixerat: Qui manduoat carnem
      meam etc. sed dixerunt: Durus est hio aermo, quomodo ista ferrent
      increduli? Credendum est quod in uerbis Christi sacramenta
      conficiantur.  Cuius enim potentia creantur prius, eius utique uerbo
      ad melius recreantur. Reliqua omnia, quae sacerdos dicit aut clerus
      canit, nihil aliud quam laudes et gratiarum actiones sunt, aut certe
      obsecrationes fidelium, petitiones, postulationes.
    </p>
            <p xml:id="xAbSeN-1e8582-d1e662">
               <ref xml:id="xAbSeN-1e8582-Rd1e664">item</ref>: Verba sunt Dei, Accipite et manducate ex hoc omnes. In hoc ergo
      uerbo creatur illud corpus.
    </p>
            <p xml:id="xAbSeN-1e8582-d1e670">
               <ref xml:id="xAbSeN-1e8582-Rd1e672">item</ref>: Eadem ratio est in corpore domini, quae et in manna, quod in
      eius figura praecessit, de quo dicitur: Qui plus collegerat, non
      habuit amplius, neque qui minus parauerat, habuit minus. Non est
      quantitas uisibilis in hoc aestimanda mysterio, sed uirtus sacramenti
      spiritalis, sicut nec quantitas hominis Christi metienda in corpore,
      sed uirtus in eo et diuinitas consideranda.
    </p>
            <p xml:id="xAbSeN-1e8582-d1e676">
               <ref xml:id="xAbSeN-1e8582-Rd1e678">item</ref>: Hoc mysterium ante passionem discipulis traditur, quia numquam
      potest umbra desistere nisi radiante luce. Aliter nouerat Christus
      quod et boni digne et mali indigne hoc mysterium accepturi erant.
      Voluit cunctis communicantibus ostendere quid boni quidue mali ex eo
      percipiant, et ideo Iudas in figura omnium malorum primus ad
      percipiendum permittitur. Nam si post resurrectionem fieret, iam Iudas
      cum sanctis apostolis communicare non potuisset, quia iam damnatus
      erat. Recte etiam caro sanguini sociatur, quia nec caro sine sanguine,
      nec sanguis sine carne iure communicatur.  Totus enim homo, qui ex
      duabus substantiis constat, redimitur, et ideo carne simul Christi et
      sanguine saginatur. Denique non, sicut quidam uolunt, anima sola hoc
      mysterio pascitur, uerum etiam caro per hoc ad immortalitem et
      incorruptionem reparatur.
    </p>
            <p xml:id="xAbSeN-1e8582-d1e683">
               <ref xml:id="xAbSeN-1e8582-Rd1e685">idem quaestionum lxxiii cap. ii</ref>: Omnis anima omni corpore melior.
      Melius enim omne quod uiuificat quam id quod uiuificatur.
    </p>
            <p xml:id="xAbSeN-1e8582-d1e689">IDEM LIB. Xl DE CIVITATE DEI DE BONIS ET MALIS ANGELIS: Beatitudinis
      illorum causa est adhaerere Deo, istorum miseriae non adhaerere.
    </p>
            <p xml:id="xAbSeN-1e8582-d1e692">
               <ref xml:id="xAbSeN-1e8582-Rd1e694">item</ref>: Sicut autem melior est natura sentiens, etiam cum dolet, quam
      lapis, qui dolere nullo modo potest; ita rationalis creatura
      praestantior etiam misera, quam illa quae rationis uel sensus est
      expers, et ideo in eam non cadit miseria.
    </p>
            <p xml:id="xAbSeN-1e8582-d1e700">
               <ref xml:id="xAbSeN-1e8582-Rd1e702">idem in sermone de utilitate agendae paenitentiae</ref>: Ille eos a morte
      liberaturus erat qui per manna figurabatur. Breuiter ergo dixerim,
      quicumque in manna Christum intellexerunt, eundem quem nos cibum
      spiritalem manducauerunt.
    </p>
            <p xml:id="xAbSeN-1e8582-d1e706">
               <ref xml:id="xAbSeN-1e8582-Rd1e708">idem in expositione evangelii</ref>: Ut quid paras dentes et uentrem?
      Credere in eum, hoc est manducare panem uiuum.  Inuisibiliter
      saginatur, quia inuisibiliter renascitur. Hic panis est, qui de caelo
      descendit. Hunc panem significauit manna. Omnes, inquit, eandem escam
      spiritalem manducauerunt. Spiritalem utique eandem; nam corporalem
      aliam, quia illi manna, nos aliud. Spiritalem uero eandem quam nos. Et
      omnea eundem potum spiritalem biberunt. Aliud illi, aliud nos, sed
      specie uisibili, quod tamen hoc idem est uirtute spiritali.  Quomodo
      enim eundem potum? Bibebant, inquit, de apiritali asquenti eea petra;
      petra autem erat Chriatus. Idem potus, idem panis.  Petra Christus in
      signo, uerus Christus in carne et uerbo. Hic est panis de caelo
      deacendene, ut si quis ex ipso manducauerit, non moriatur. Quod
      pertinet ad uirtutem sacramenti, non ad uisibile sacramentum, qui
      manducat intus, non foris; qui manducat corde, non qui premit dente.
    </p>
            <p xml:id="xAbSeN-1e8582-d1e712">
               <ref xml:id="xAbSeN-1e8582-Rd1e714">item</ref>: Qui ergo eius carnem non manducat nec bibit eius sanguinem, non
      habet in se uitam aeternam, et qui manducat et bibit, habet uitam
      aeternam. Hunc itaque cibum et potum societatem uult intelligi
      corporis et membrorum suorum, quod est ecclesia. Huius rei
      sacramentum, id est unitatis corporis et sanguinis Christi
      alicubi cotidie, alicubi certis interuallis dierum de mensa dominica
      sumitur, aliquibus ad uitam, aliquibus ad exitium. Res uero ipsa,
      cuius sacramentum est, omni homini ad uitam, nulli ad exitium,
      quicumque eius participes fuerint.
    </p>
            <p xml:id="xAbSeN-1e8582-d1e721">
               <ref xml:id="xAbSeN-1e8582-Rd1e723">idem in sermone de infantibus</ref>: Nulli aliquatenus ambigendum,
      unumquemque fidelium corporis sanguinisque dominici tunc esse
      participem, quando in baptismate Christi membrum efficitur, nec
      alienari ab illius panis calicisque consortio, etiamsi antequam panem
      illum comedat calicemque bibat, de hoc saeculo migrauerit in unitate
      corporis Christi constitutus. Sacramenti quippe illius participatione
      ac beneficio non priuatur, quando in se hoc, quod illud sacramentum
      significat, inuenitur.
    </p>
            <p xml:id="xAbSeN-1e8582-d1e727">
               <ref xml:id="xAbSeN-1e8582-Rd1e729">item in sermone de sacramentis</ref>: Quia passus est pro nobis, commendauit
      nobis in isto sacramento sanguinem suum et corpus, quod etiam fecit
      nosmetipsos. Nam et nos corpus ipsius facti sumus, et per
      misericordiam ipsius quod accepimus sumus.
    </p>
            <p xml:id="xAbSeN-1e8582-d1e733">
               <ref xml:id="xAbSeN-1e8582-Rd1e735">item</ref>: Ad aream dominicam comportati estis; laboribus boum, id est
      annuntiantium euangelium, triturati estis. Quando catechumeni
      deferebamini, in horreo uersabamini. Coepistis moli ieiuniis et
      exorcismis. Postea ad aquam uenistis et conspersi estis, et panis
      dominicus facti estis.  Unum estote diligentes uos, tenendo unam
      fidem, unam spem, indiuiduam caritatem.
    </p>
            <p xml:id="xAbSeN-1e8582-d1e741">
               <ref xml:id="xAbSeN-1e8582-Rd1e743">item</ref>: Vinum in multis racemis fuit, et modo uinum est. Vinum est in
      sua natiuitate, calix post prossuram torcularis. Et uos post illa
      ieiunia, post labores et contritiones iam in nomine Christi tamquam ad
      calicem uenistis, et ibi uos estis in mensa et in calice nobiscum uos
      estis. Simul enim hoc sumimus, simul bibimus, quia simul uiuimus.
    </p>
            <p xml:id="xAbSeN-1e8582-d1e747">
               <ref xml:id="xAbSeN-1e8582-Rd1e749">idem super iohannem sermone l</ref>: Pauperea enim semper hababitia
      uobiscum, me autem non semper habebitis potest et sic intelligi.
      Loquebatur de praesentia corporis sui. Nam secundum maiestatem suam et
      inuisibilem gratiam impletur quod ab eo dictum est: Ecce ego uobiscum
      sum usque in consummationem saeculi. Secundum carnem uero, quam Verbum
      assumpsit, non semper habebitis uobiscum. Quare?  Quoniam conuersatus
      est secundum corporis praesentiam XL diebus cum discipulis et ascendit
      in caelum sed non est hic. Ibi est enim sedens ad dextram patris et
      hic est. Non enim recessit praesentia maiestatis.  Aliter: secundum
      praesentiam maiestatis semper habemus Christum; secundum praesentiam
      carnis paucis diebus; modo fide tenet, non oculis uidet.
    </p>
            <p xml:id="xAbSeN-1e8582-d1e753">
               <ref xml:id="xAbSeN-1e8582-Rd1e755">idem in expositione psalmi liv</ref>: Dicentes quia durus est trio sermo,
      separauerunt se ab illo; remansit cum XII, instruxit eos qui
      remanserant. Spiritus est, inquit, qui uiuificat, caro nihil prodeat.
      Verba, quae locutus sum ad uos, spiritus et uita sunt, id est
      spiritaliter intelligenda sunt. Intellexisti carnaliter? spiritus et
      uita tibi non sunt. Spiritaliter intelligite quae locutus sum. Non hoc
      corpus, quod uidetis, manducaturi estis, et bibituri ilium sanguinem,
      quem fusuri sunt qui me crucifigent. Sacramentum aliquod uobis
      commondaui, spiritaliter intellectum uiuificabit uos. Caro autem non
      prodest quidquam. Carnem quippe sic intellexerunt; quomodo in /405/
      cadauere uenditur, aut in macello dilaniatur. Sciens autem Iesus ait:
      Hoc uos scandalizat, quod dixi, do uobis carnem meam manducare et
      sanguinem meum bibere. Si ergo uideritis filium hominis ascendentem,
      ubi erat prius? Quid est hoc? Hinc soluit, quod illos mouerat; hinc
      aperuit, unde fuerant scandalizati? Hinc plane, si intelligerent.
      Illi autem putabant erogaturum corpus suum; ille dixit se ascensurum
      in caelum utique integrum. Cum uideritis filium hominis ascendentem
      ubi erat prius, certe uel tunc uidebitis quia non eo modo quo putatis
      erogat corpus suum uel tunc intelligetis quia gratia eius non
      consumitur morsibus.
    </p>
            <p xml:id="xAbSeN-1e8582-d1e760">
               <ref xml:id="xAbSeN-1e8582-Rd1e762">item</ref>: Donec saeculum finiatur, sursum est dominus, sed tamen hic etiam
      nobiscum est ueritas Dominus. Corpus enim, in quo resurrexit, uno loco
      esse oportet, ueritas autem eius ubique diffusa est.
    </p>
            <p xml:id="xAbSeN-1e8582-d1e766">
               <ref xml:id="xAbSeN-1e8582-Rd1e768">item</ref>: In caelo iam Christum sedentem manibus contrectare non possumus,
      sed fide contingere.
    </p>
            <p xml:id="xAbSeN-1e8582-d1e772">
               <ref xml:id="xAbSeN-1e8582-Rd1e774">item</ref>: Quis audeat manducare Dominum suum? Et tamen ait: qui manduoat
      me, uiuit propter me. Quoniam Christus manducatur, uita manducatur,
      nec occiditur, ut manducetur, nec quoniam manducatur, partes de illo
      facimus. Et quidem in sacramento sic fit. Norunt autem fideles
      quemadmodum manducent carnem Christi. Unusquisque partem suam accipit;
      per partes manducatur, manet integer totus in caelo, integer totus in
      corde tuo.
    </p>
            <p xml:id="xAbSeN-1e8582-d1e778">
               <ref xml:id="xAbSeN-1e8582-Rd1e780">item</ref>: Quod uidetis in altari, panis est et calix, quod etiam oculi
      uestri uobis renuntiant. Quod autem fides instruenda, panis est
      corpus, calix est sanguis. /406/
    </p>
            <p xml:id="xAbSeN-1e8582-d1e784">
               <ref xml:id="xAbSeN-1e8582-Rd1e786">item</ref>: In caelum ascendit, illuc leuauit corpus suum, ubi est modo
      sedens ad dexteram patris. Quomodo ergo panis est corpus eius et
      calix, uel quod habet calix, est sanguis eius? Ista, fratres, ideo
      dicuntur sacramenta quia in eis aliud uidetur et aliud intelligitur.
      Quod uidetur speciem habet corporalem; quod intelligitur, fructum
      spiritualem.
    </p>
            <p xml:id="xAbSeN-1e8582-d1e790">
               <ref xml:id="xAbSeN-1e8582-Rd1e792">idem in epistola ad bonifatium episcopum</ref>: Saepe ita loquimur ut Pascha
      propinquante dicamus crastinam uel perendinam domini passionem, cum
      ille ante multos annos passus sit. Ipso die dominico dicimus, hodie
      dominus resurrexit, cum ex quo resurrexerit tot anni transierint.
      Istos dies secundum illorum similitudinem, quibus haec gesta sunt,
      nuncupamus, ut dicamus, ipse est dies, qui non est ipse sed
      reuolutione temporis similis ei. Nonne semel immolatus est Christus in
      semetipso? Et tamen in sacramento omni die populis immolatur. Si enim
      sacramenta quandam similitudinem earum rerum quarum sacramenta sunt
      non haberent, omnino sacramenta non essent. Ex hac autem similitudine
      plerumque iam sacramenta ipsarum rerum nomina accipiunt. Sicut ergo
      secundum quendam modum sacramentum corporis Christi corpus Christi
      est, sacramentum sanguinis Christi sanguis Christi est, ita fidei
      sacramentum fides est.
    </p>
            <p xml:id="xAbSeN-1e8582-d1e797">
               <ref xml:id="xAbSeN-1e8582-Rd1e799">idem in x de civitate dei</ref>: Sacrificium uisibile inuisibilis
      sacramentum, id est sacrum signum est.
    </p>
            <p xml:id="xAbSeN-1e8582-d1e803">
               <ref xml:id="xAbSeN-1e8582-Rd1e805">item in xx</ref>: Qui manducat oarnem meam et bibit aunguinem maum, in me
      manet et ego in eo. Ostendit quid sit non sacramento tenus sed reuera
      corpus Christi manducare et eius sanguinem bibere. Hoc est enim in
      Christo manere, ut in illo maneat et Christus. Sic enim hoc dixit,
      tanquam diceret, Qui non in me manet et in quo non maneo, non se
      dicat aut existimet manducare corpus meum aut bibere sanguinem
      meum. Non itaque manent in Christo qui non sunt membra eius. Non sunt
      autem membra Christi qui se faciunt membra meretricis, nisi malum
      illud paenitendo esse destiterint.
    </p>
            <p xml:id="xAbSeN-1e8582-d1e811">
               <ref xml:id="xAbSeN-1e8582-Rd1e813">item lib. xxi</ref>: Nec isti ergo dicendi sunt manducare corpus Christi,
      quondam nec in membris computandi sunt Christi. Ut enim alla taceam,
      non possum simul esse membra Christi et meretricis. Denique ipse
      dicit: Qui manducat carnem meam etc.
    </p>
            <p xml:id="xAbSeN-1e8582-d1e817">
               <ref xml:id="xAbSeN-1e8582-Rd1e819">idem in quadam epistola</ref>: Sacramentum est inuisibilis gratiae uisibilis
      forma.
    </p>
            <p xml:id="xAbSeN-1e8582-d1e823">
               <ref xml:id="xAbSeN-1e8582-Rd1e825">idem in i de catechizandis rudibus</ref>: Sacramentum est diuinae rei
      inuisibilis signaculum uisibile.
    </p>
            <p xml:id="xAbSeN-1e8582-d1e829">
               <ref xml:id="xAbSeN-1e8582-Rd1e831">idem in libro de paenitentia</ref>: Sacramentum est diuini mysterii
      signaculum.
    </p>
            <p xml:id="xAbSeN-1e8582-d1e836">
               <ref xml:id="xAbSeN-1e8582-Rd1e838">in ii de doctrina christiana</ref>: Signum est res, praeter speciem quam
      ingerit sensibus, aliud aliquid ex se faciens in cogitationem uenire.
    </p>
            <p xml:id="xAbSeN-1e8582-d1e842">
               <ref xml:id="xAbSeN-1e8582-Rd1e844">idem in lib. contra faustum</ref>: Quid enim sunt aliud quaeque sacramenta
      corporalia, nisi quaedam quasi uerba uisibilia, sacrosancta quidem sed
      tamen mutabilia et temporalia?
    </p>
            <p xml:id="xAbSeN-1e8582-d1e848">
               <ref xml:id="xAbSeN-1e8582-Rd1e850">idem in tractatu psalmi xcviii, ubi ait</ref>: Intelligite spiritaliter quae
      locutus sum. Non hoc corpus quod uidetis, manducaturi estis et
      bibituri ilium sanguinem quem fusuri sunt qui me crucifigent.
      Sacramentum aliquod nobis commendauit, spiritaliter intellectum
      uiuificabit nos. Etsi necesse est uisibiliter celebrari, oportet tamen
      inuisibiliter intelligi.
    </p>
            <p xml:id="xAbSeN-1e8582-d1e854">
               <ref xml:id="xAbSeN-1e8582-Rd1e856">idem in confessionibus</ref>: Cibus sum grandium; cresce et manducabis me,
      nec mutabis me in te, sed tu mutaberis in me.
    </p>
            <p xml:id="xAbSeN-1e8582-d1e862">
               <ref xml:id="xAbSeN-1e8582-Rd1e864">idem in libro de unico baptismo</ref>: Si ad res ipsas uisibiles quibus ipsa
      sacramenta tractantur, animum conferamus, quis nesciat eas esse
      corruptibiles? Si autem ad id quod per eas agitur, quis non uideat non
      posse corrumpi?
    </p>
            <p xml:id="xAbSeN-1e8582-d1e868">
               <ref xml:id="xAbSeN-1e8582-Rd1e870">in iii de doctrina christiana</ref>: Nisi manducaueritis, inquit, carnem
      filii hominis et sanguinem eius biberitis, non habebitis uitam in
      uobis. Facinus uidetur aut flagitium iubere. Figura ergo praecipiens
      est passioni domini esse communicandum et recondendum in memoria quod
      pro nobis caro eius crucifixa est et uulnerata.
    </p>
            <p xml:id="xAbSeN-1e8582-d1e875">
               <ref xml:id="xAbSeN-1e8582-Rd1e877">idem in vi de baptismo inducit sanctum cyprianum dicentem</ref>: Quoniam
      dominus uocat corpus suum panem de multorum granorum adunatione
      congestum, populum nostrum de gentibus indicat adunatum. Et quoniam
      sanguinem suum appellat uinum, de botris atque atinis plurimis
      expressum atque in unum coactum, gregem nostrum significat commixtione
      adunatae multitudinis copulatum.
    </p>
            <p xml:id="xAbSeN-1e8582-d1e881">
               <ref xml:id="xAbSeN-1e8582-Rd1e883">idem in psalmo xx</ref>: Quod semel factum est, in memoria nostra omni anno
      fit. Quotiens Pascha celebratur, numquid totiens Christus occiditur?
      Sed anniuersaria recordatio repraesentat quod olim factum est, et sic
      nos facit moueri tanquam uideamus praesentem dominum in cruce.
    </p>
            <p xml:id="xAbSeN-1e8582-d1e887">
               <ref xml:id="xAbSeN-1e8582-Rd1e889">idem ad dardanum</ref>: Una persona Deus et homo est, et utrumque est unus
      Christus, ubique per id quod Deus est, in caelo autem per id quod
      homo.
    </p>
            <p xml:id="xAbSeN-1e8582-d1e893">
               <ref xml:id="xAbSeN-1e8582-Rd1e895">item</ref>: Christum autem et ubique totum praesentem esse non dubites
      tanquam Deum et in loco aliquo caeli propter ueri corporis modum.
    </p>
            <p xml:id="xAbSeN-1e8582-d1e899">
               <ref xml:id="xAbSeN-1e8582-Rd1e901">idem in i retractationum contra adimantum, discipulum manichaei</ref>: Nam
      ex eo quod scriptum est sanguinem pecoris animam eius esse, praeter
      id quod supra dixi possum etiam interpretari praeceptum illud in
      signo esse positum. Non enim dominus dubitauit dicere, hoc est corpus
      meum, cum signum daret corporis sui.
    </p>
            <p xml:id="xAbSeN-1e8582-d1e907">BEDA IN HOMILIA ILLIUS EVANGELICAE LECTIONIS, Una sabbati ualde
      diluculo: Hoc quoque quod mulieres non inuento corpore domini mente
      consternabantur, nos congruit imitari. Meminisse etenim continuo
      debemus quia corpus domini nostri in terris inuenire nequimus, et eo
      magis humiliari quo nos constat de profundis clamare ad eum qui
      habitat in caelo, eo magis mente consternari quo uidemus nos longe
      adhuc peregrinari ab illo in cuius solum praesentia beate uiuere
      ualeamus.
    </p>
            <p xml:id="xAbSeN-1e8582-d1e911">
               <ref xml:id="xAbSeN-1e8582-Rd1e913">item</ref>: Maxime angelici nobis spiritus adesse credendi sunt, cum diuinis
      specialiter mancipamur obsequiis.
    </p>
            <p xml:id="xAbSeN-1e8582-d1e917">
               <ref xml:id="xAbSeN-1e8582-Rd1e919">haimo super epistolam ad romanos</ref>: Cum dicit: per corpus Christi
      mortificati estis legi, de quo corpore loquitur? Nam corpus Christi
      est quod assumpsit in utero uirginali; corpus Christi est tota
      ecclesia fidelium: corpus Christi est quod cotidie consecratur in
      ecclesia. Apparet ergo de illo corpore dixisse apostolum, quod
      assumpsit in utero uirginali. Per corpus suum ergo Christus nos
      liberauit a lege, id est per passionem corporis sui dedit nobis
      remissionem peccatorum, ut non simus iam subiecti legi si peccare
      desistimus.
    </p>
            <p xml:id="xAbSeN-1e8582-d1e923">
               <ref xml:id="xAbSeN-1e8582-Rd1e925">ex decretis pii papae cap. iii</ref>: Si uero per negligentiam de calice
      domini aliquid stillauerit in terram, linguabitur, tabula radetur.  Si
      non fuerit tabula, ut non conculcetur, locus corradetur et igne
      comburetur, et cinis intra altare recondetur.
    </p>
            <p xml:id="xAbSeN-1e8582-d1e929">
               <ref xml:id="xAbSeN-1e8582-Rd1e931">ex paenitentiali theodori</ref>: Qui euomuerit sacrificium et a canibus
      consumetur, annum unum paeniteat.
    </p>
            <p xml:id="xAbSeN-1e8582-d1e937">
               <ref xml:id="xAbSeN-1e8582-Rd1e939">ex concilio turonico cap. iv</ref>: Sacra oblatio semper sit super altare
      obseruata propter mures et nefarios homines et a die septimo in
      septimum semper mutetur et a presbytero sumatur, et alia quae eadem
      die consecrata est loco eius subrogetur, ne forte diutius obseruata
      muscida, quod absit, fiat.
    </p>
            <p xml:id="xAbSeN-1e8582-d1e943">
               <ref xml:id="xAbSeN-1e8582-Rd1e945">ex concilio aurelianensi cap. iv</ref>: Oblata, quae in altario offeruntur,
      de sabbato in sabbatum semper innouentur, quia panes propositionis a
      sabbato in sabbatum mutabantur, ne diu seruata muscida fiant aut, ut
      quidam sentiunt, igni consummantur. Quod si quis diabolo instigante
      facere praesumpserit, anathema sit.
    </p>
            <p xml:id="xAbSeN-1e8582-d1e950">
               <ref xml:id="xAbSeN-1e8582-Rd1e952">item cap. v</ref>: Omne sacrificium sordida uetustate perditum igne
      comburendum est et cinis iuxta altare sepeliendus.
    </p>
            <p xml:id="xAbSeN-1e8582-d1e956">
               <ref xml:id="xAbSeN-1e8582-Rd1e958">item cap. vi</ref>: Qui non bene custodierint sacrificium, et mus uel
      aliquod animal comederit illud, XL dies paeniteat. Qui autem
      perdiderit illud in ecclesia, aut pars eius ceciderit et non inuenta
      fuerit, XXX dies paeniteat.
    </p>
            <p xml:id="xAbSeN-1e8582-d1e962">
               <ref xml:id="xAbSeN-1e8582-Rd1e964">item</ref>: Qui negligentiam erga sacrificium fecerit, ut in eo uermis
      consumptus sit et ad nihilum deuenerit, III quadragesimas cum pane et
      aqua paeniteat. Si integrum inuentum fuerit, in eo uermis comburatur
      et cinis sub altare recondatur; et qui neglexerit, quaternis diebus
      suam negligentiam soluat. Si cum amissione saporis decoloratur
      sacrificium, XX dies expleantur ieiunio.
    </p>
            <p xml:id="xAbSeN-1e8582-d1e968">
               <ref xml:id="xAbSeN-1e8582-Rd1e970">ex concilio remensi cap. iii</ref>: Corporale, supra quod sacra oblatio
      immolatur, nunquam super altare maneat nisi tempore missae, sed aut in
      sacrario cum libro ponatur aut cum patena et calice recondatur, uel
      quando abluitur, in uase ad hoc praeparato abluatur, eo quod ex
      dominico corpore et sanguine infectum sit.
    </p>
            <p xml:id="xAbSeN-1e8582-d1e976">
               <ref xml:id="xAbSeN-1e8582-Rd1e978">clemens in secunda epistola ad iacobum</ref>: Cum timore et tremore
      reliquias corporis domini debent custodire fragmentorum.
    </p>
    
         </div>
      </body>
   </text>
</TEI>