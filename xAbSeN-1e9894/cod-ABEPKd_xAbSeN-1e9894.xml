<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 126</title>
            <author ref="#per-dsPeAb">Peter Abelard</author>
            <respStmt>
               <name ref="#jeffreycwitt">Jeffrey C. Witt</name>
               <resp>Transcription Editor</resp>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 126</title>
               <date when="2021-02-26">February 26, 2021</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="C" n="cod-ABEPKd">Cambridge, Corpus Christi College, MS 165</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2021-02-26" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on"/>
      </front>
      <body>
         <div xml:id="xAbSeN-1e9894"><!-- xAbSeN-q126 -->
            <head xml:id="xAbSeN-1e9894-Hd1e103">Quaestio 126</head>
            <head xml:id="xAbSeN-1e9894-Hd1e106" type="question-title"> quod dimissa fornicante uxore viro liceat alteram ducere
      et contra</head>
    
            <p xml:id="xAbSeN-1e9894-d1e109">
               <ref xml:id="xAbSeN-1e9894-Rd1e111">ambrosius super epistolam i pauli ad corinthios</ref>: Hic autem, qui
      matrimonio iuncti aunt, praecipio non ego sed dominus uxorem a uiro
      non discedere. quod si disceseerit, manere innuptam, aut uiro ano
      reconciliari. Et uir uxorem non dimittat. Non permittitur mulieri ut
      nubat, si uirum suum causa fornicationis dimiserit, quia inferior non
      ea lege utitur qua potior. Si tamen apostatet uir aut usum quaerat
      uxoris inuertere, nec alii potest nubere mulier nec reuerti ad illum.
    </p>
            <p xml:id="xAbSeN-1e9894-d1e115">
               <ref xml:id="xAbSeN-1e9894-Rd1e117">item</ref>: Et uirum umorem non dimittere, subauditur nisi causa
      fornicationis. Et ideo non subiecit, sicut de muliere, dicens quod si
      dimisserit manere sic, quia uiro licet ducere uxorem, si dimiserit
      uxorem peccatem, quia non ita lege constringitur uir sicut mulier.
    </p>
            <p xml:id="xAbSeN-1e9894-d1e123">
               <ref xml:id="xAbSeN-1e9894-Rd1e125">ex triburiensi concilio cap. xv</ref>: Si quis cum uxore fratris sui
      dormierit, adulter et moecha diebus uitae suae absque coniugio maneat.
      Ille uero cuius uxor fuit, si uult, aliam coniugem accipiat.
    </p>
            <p xml:id="xAbSeN-1e9894-d1e130">
               <ref xml:id="xAbSeN-1e9894-Rd1e132">hieronymus ad oceanum de morte fabiolae</ref>: Praecepit dominus uxorem non
      debere dimitti, excepta causa fornicationis, et si dimissa fuerit,
      manere innuptam. Quicquid uiris iubetur, hoc consequenter redundat ad
      feminas. Neque enim adultera uxor dimittenda est, et uir moechus
      tenendus. Si quia meretrici iungitur unum corpus facit. Ergo quae
      scortatori impuroque sociatur unum cum eo corpus efficitur. Aliae sunt
      leges Caesarum, aliae Christi; aliud Papinianus, aliud Paulus
      praecipit. Apud illos impudicitiae frena laxantur et solo stupro atque
      adulterio condemnato, passim per lupanaria et ancillas libido
      permittitur. Apud nos quod non licet feminis, aeque non licet uirus,
      et eadem seruitus pari conditione censetur. Dimisit ergo, ut aiunt,
      uitiosum; dimisit illius et illius criminis noxium; dimisit, paene
      quod clamante uicinia uxor bona non prodidit.
    </p>
            <p xml:id="xAbSeN-1e9894-d1e136">
               <ref xml:id="xAbSeN-1e9894-Rd1e138">augustinus de adulterinis coniugiis lib. ii</ref>: Quoniam mulier alligata
      est quamdiu siue moechus siue castus uir eius uiuit, moechatur si
      alteri nupserit; et uir alligatus quamdiu siue moecha siue casta eius
      uxor uiuit, moechatur si alteram duxerit. Quapropter si dimiserit uir
      adulteram mulierem, et eam non uult recipere nec post paenitentiam,
      custodiat continentiam, etsi non ex uoluntate eligendi potioris boni,
      certe ex necessitate uitandi perniciosi mali.
    </p>
            <p xml:id="xAbSeN-1e9894-d1e144">
               <ref xml:id="xAbSeN-1e9894-Rd1e146">item</ref>: Puto enim Christianum neminem reluctari adulterum esse, qui uel
      diu languente uel diu absente uel continenter uiuere cupiente sua
      uxore alteri commixtus est feminae.  Sic ergo et dimissa adultera
      adulter est cum adultera; quoniam non ille uel ille sed omnis, qui
      dimittit uxorem auam et ducit alteram, moechatur.
    </p>
            <p xml:id="xAbSeN-1e9894-d1e150">
               <ref xml:id="xAbSeN-1e9894-Rd1e152">idem in eodem</ref>: Illi quibus displicet ut inter uirum et uxorem par
      pudicitiae forma seruetur, et potius eligunt in hac causa mundi
      legibus subditi esse quam Christi, quoniam iura forensia non eisdem
      quibus feminas pudicitiae nexibus uiros uidentur astringere, legant
      quid imperator Antonius, non utique Christianus, de hac re
      constituerit, ubi maritus uxorem de adulterii crimine accusare non
      sinitur, cui moribus suis non praebuit castitatis exemplum. Sane,
      inquit, periniquum uidetur mihi esse ut pudicitiam uir ab uxore exigat
      quam ipse non exhibet.
    </p>
            <p xml:id="xAbSeN-1e9894-d1e156">
               <ref xml:id="xAbSeN-1e9894-Rd1e158">item libro de decem chordis</ref>: Non moechaberis, id est non ibis ad aliam
      praeter uxorem tuam. Tu exigis hoc ab uxore et non uis hoc reddere
      uxori? Et cum debeas uirtute praecedere uxorem, uis uxorem tuam
      uictricem esse tu uictus iacens, et cum tu caput sis uxoris, uis tuam
      domum capite deorsum pendere?
    </p>
            <p xml:id="xAbSeN-1e9894-d1e162">
               <ref xml:id="xAbSeN-1e9894-Rd1e164">item de adulterinis coniugiis lib. ii</ref>: Indignantur mariti si audiant
      adulteros uiros pendere similes adulteris feminis poenas, cum tanto
      grauius eos puniri oportuerit, quanto magis ad eos pertinet et uirtute
      uincere et exemplo regere feminas.
    </p>
            <p xml:id="xAbSeN-1e9894-d1e169">
               <ref xml:id="xAbSeN-1e9894-Rd1e171">idem de sermone domini in monte lib. i</ref>: Nihil enim iniquius quam
      fornicationis causa dimittere uxorem si et ipse conuincitur fornicari.
      Occurrit enim illud: In quo enim alterum iudicas, teipsum condemnas;
      eadem enim agis, quae iudicas. Quapropter quisquis fornicationis causa
      uult abicere uxorem prior debet esse a fornicatione purgatus, quod
      similiter etiam de femina dixerim.
    </p>
            <p xml:id="xAbSeN-1e9894-d1e177">
               <ref xml:id="xAbSeN-1e9894-Rd1e179">idem de adulterinis coniugiis lib. i</ref>: Illa ergo mulier manere innupta
      praecipitur, si discesserit, quae a fornicante uiro discessit.
    </p>
            <p xml:id="xAbSeN-1e9894-d1e183">
               <ref xml:id="xAbSeN-1e9894-Rd1e185">item</ref>: Restat ut quod dictum est, si discesserit, manere innuptam, de
      illa dictum docere debeamus cui licere discedere utique a fornicante
      didicimus.
    </p>
            <p xml:id="xAbSeN-1e9894-d1e189">
               <ref xml:id="xAbSeN-1e9894-Rd1e191">item</ref>: Dominus ait: Quicumque dimiserit uxorem suam ezeepta causa
      fornicationis et aliam duxerit, moechatur; si hoc modo intelligendum
      est, ut quicumque causa fornicationis dimiserit et aliam duxerit non
      moechetur, non uidetur in hac causa par forma esse mariti et uxoris,
      quandoquidem mulier etiamsi causa fornicationis discesserit a uiro et
      alii nupserit, moechatur, uir autem si eadem causa uxorem dimiserit et
      aliam duxerit, non moechatur. At si par forma est in utroque, uterque
      moechatur si se alteri iunxerit, etiam cum se a fornicante
      disiunxerit. Parem uero esse formam in hac causa uiri atque mulieris
      ostendit apostolus ubi ait: Similiter et uir non habet potestatem
      corporia sui, sed mulier.  Cur ergo, ais, interposuit dominus causam
      fornicationis, et non potius ait generaliter, quicumque dimiserit
      uxorem suam et aliam duxerit, moechatur, si et ille moechus est qui
      dimissa fornicante muliere alteram ducit? Credo quia illud quod maius
      est Deus commendare uoluit.  Maius enim esse adulterium quis negat
      uxore non fornicante dimissa alteram ducere, quam si fornicantem
      dimiserit et alteram duxerit?  Quemadmodum igitur si dixerimus,
      quicumque mulierem a marito praeter causam fornicationis dimissam
      duxerit, moechatur, procul dubio uerum dicimus nec tamen ideo illum
      qui non propter causam fornicationis dimissam duxerit ab hoc crimine
      absoluimus, sed utrosque moechos esse minime dubitamus; ita eum qui
      praeter causam fornicationis uxorem dimiserit et aliam duxerit,
      moechum pronuntiamus nec ideo tamen eum qui propter causam
      fornicationis dimiserit et aliam duxerit ab huius peccati labe
      defendimus. Ambos enim, licet alterum altero grauius, moechos tamen
      esse cognoscimus.
    </p>
            <p xml:id="xAbSeN-1e9894-d1e197">
               <ref xml:id="xAbSeN-1e9894-Rd1e199">item</ref>: Propter quodlibet tamen fornicationis genus siue carnis siue
      spiritus, ubi et infidelitas intelligitur, et dimisso uiro non licet
      alteri nubere et dimissa uxore non licet alteram ducere, quoniam
      dominus nulla exceptione facta dixit: si umor dimiserit uirum auum et
      alii nupserit, moechatur.
    </p>
            <p xml:id="xAbSeN-1e9894-d1e203">
               <ref xml:id="xAbSeN-1e9894-Rd1e205">idem de nuptiis et concupiscentia lib. i</ref>: Usque adeo manent inter
      uiuentes semel inita iura nuptiarum, ut potius sint inter se coniuges
      qui ab alterutro separati sunt, quam cum his quibus aliis adhaeserunt.
      Cum aliis quippe adulteri non essent, nisi ad alterutrum coniuges
      permanerent. Denique mortuo uiro cum quo uerum conubium fuit, fieri
      uerum conubium non potest cum quo prius adulterium fuit. Ita manet
      etiam inter uiuentes quiddam coniugale, quod nec separatio nec cum
      adultero copulatio possit auferre. Manet autem ad noxam criminis, non
      ad uinculum foederis, sicut apostata anima uelut de coniugio Christi
      recedens etiam fide perdita sacramentum fidei non amittit quod lauacro
      regenerationis accepit.
    </p>
            <p xml:id="xAbSeN-1e9894-d1e210">
               <ref xml:id="xAbSeN-1e9894-Rd1e212">idem ad pollentium de adulterinis coniugiis lib. i</ref>: Videtur tibi tunc
      a uiro discedentem feminam nubere non debere si nulla uiri
      fornicatione compulsa discesserit. Tunc enim eis, ut putas, alia
      coniugia liceret inquirere si fornicationis causa diuortium
      nasceretur.
    </p>
            <p xml:id="xAbSeN-1e9894-d1e216">
               <ref xml:id="xAbSeN-1e9894-Rd1e218">item</ref>: Dictum est: Quicumque dimiserit uxorem, excepta causa
      fornicationis, facit eam moechari. Tunc enim non ipse dimittendo facit
      adulteram, sed dimittit adulteram.
    </p>
            <p xml:id="xAbSeN-1e9894-d1e222">
               <ref xml:id="xAbSeN-1e9894-Rd1e224">item</ref>: Cum igitur nos dicimus etiam illi mulieri quae uirum fornicantem
      dimiserit, alteri nubere non licere, tu autem dicis licere quidem sed
      non expedire, utrique procul dubio dicimus eam quae fornicantem uirum
      dimittit, nubere non debere.  Verum hoc interest quod nos, quando
      coniuges ambo Christiani sunt, mulier si a uiro fornicante
      discesserit, dicimus non licere alteri nubere, a uiro autem non
      fornicante non licere discedere.
    </p>
            <p xml:id="xAbSeN-1e9894-d1e230">
               <ref xml:id="xAbSeN-1e9894-Rd1e232">item</ref>: Apostolus, immo per apostolum dominus quia mulierem non
      permittit a uiro non fornicante discedere, restat ut eam prohibeat, si
      discesserit, nubere quam permittit a fornicante discedere. De qua enim
      dicicedere permittitur ut non nubat.
    </p>
            <p xml:id="xAbSeN-1e9894-d1e236">
               <ref xml:id="xAbSeN-1e9894-Rd1e238">item</ref>: Quod dominus ait: Quicumque dimiserit uxorem nisi ex causa
      fornicationis, et aliam duxerit, moechatur etc. Simili locutione
      Iacobus ait: Scienti igitur bonum facere et non facienti, peccatum est
      illi.
    </p>
            <p xml:id="xAbSeN-1e9894-d1e242">
               <ref xml:id="xAbSeN-1e9894-Rd1e244">item</ref>: Unde cum dicimus, quicumque mulierem praeter causam
      fornicationis dimissam duxerit, moechatur, de uno quidem dicimus, nec
      tamen ideo moechari negamus eum qui eam duxerit quam propter causam
      fornicationis maritus dimiserit. Ita cum ambo sint moechi, et ille
      scilicet qui dimiserit uxorem suam praeter causam fornicationis et
      aliam duxerit et ille qui propter causam fornicationis uxore dimissa
      se alteri copulauerit, profecto quando de uno eorum legimus, non ita
      intelligere debemus quasi alter moechus negatus sit. Sed si hoc
      Matthaeus, quia expressa una specie alteram tacuit, fecit ad
      intelligendum difficile, numquid non alii idipsum ita complexi sunt ut
      de utroque possit intelligi? Nam secundum Marcum scriptum est:
      Quicumque dimiserit uxorem suam et aliam duxerit, adulterium committit
      super eam; et si dimiserit uxor uirum suum, et alii nupserit,
      moechatur. Secundum Lucam sic: Omnis qui dimittit uxorem suam, et
      ducit alteram, moechatur, et qui dimissam a uiro duxerit, moechatur.
    </p>
            <p xml:id="xAbSeN-1e9894-d1e249">
               <ref xml:id="xAbSeN-1e9894-Rd1e251">item</ref>: Quid enim scis, inquit, mulier, si uirum saluum facies? aut unde
      scis uir etc. Ad lucrandos coniuges et filios Christo etiam exemplis
      quae iam prouenerant uidetur adhortatus.  Cur ergo non expediat etiam
      infideles coniuges dimitti a fidelibus causa euidenter expressa /438/
      est. Non enim propter uinculum cum talibus coniugale seruandum, sed ut
      acquirantur Christo, recedi ab infidelibus coniugibus uetat.
    </p>
            <p xml:id="xAbSeN-1e9894-d1e255">
               <ref xml:id="xAbSeN-1e9894-Rd1e257">item</ref>: Apostolus dicit: Omnia licita sunt, sed non omnia expediunt.
      Nemo quod suum est quaerat sed quod alterius.
    </p>
            <p xml:id="xAbSeN-1e9894-d1e261">
               <ref xml:id="xAbSeN-1e9894-Rd1e263">item</ref>: Quae licita sunt, id est nullo praecepto domini prohibentur.
    </p>
            <p xml:id="xAbSeN-1e9894-d1e267">
               <ref xml:id="xAbSeN-1e9894-Rd1e269">item</ref>: Sunt quae dicuntur non a domino praecipi, quamuis domino
      moneantur offerri, ut tanto intelligantur esse gratiora quanto magis
      ostenduntur indebita.
    </p>
            <p xml:id="xAbSeN-1e9894-d1e273">
               <ref xml:id="xAbSeN-1e9894-Rd1e275">item</ref>: Illis qui se non continent utique expedit nubere. Qui autem
      uouerint continentiam, nec licet nec expedit. Porro discedere ab
      infideli coniuge licet, sed non expedit. Manere autem cum illo, si
      cohabitare consentit, et licet et expedit. Quia si non liceret,
      expedire non posset. Ac per hoc non omnia quae licita sunt, expediunt.
      Sunt quippe licita quae non expediunt, sicut apostolo teste didicimus.
      Sed inter id quod illicitum est et ideo non expedit atque id quod
      licitum est nec tamen expedit quid intersit, aliqua uniuersali regula
      definire difficile est. Citius enim quisque dixerit, omne quod fieri
      non expedit, peccatum est; omne autem peccatum illicitum est.  Omne
      ergo quod non expedit, illicitum est. Et ubi erunt illa quae licita
      esse, sed non expedire apostolus dixit? Quapropter quia et aliqua
      peccata esse licita dicere non audemus, restat ut dicamus fieri
      aliquid quod non expediat, et tamen, si licitum est, non esse
      peccatum, quamuis quoniam non expedit, non sit utique faciendum. Quod
      si absurdum uidetur ut aliquid fiat quod non expedit et dicatur non
      peccasse qui fecerit, intelligendum est hoc ex consuetudine sermonis
      absurdum. Quae ita late patet, ut etiam iumenta quamuis sint rationis
      expertia tamen plerumque dicamus debere uapulare cum peccant; peccare
      autem proprie non est nisi eius qui utitur rationali uoluntatis
      arbitrio. Quod in omnibus mortalibus animantibus non nisi homini est
      diuinitus attributum. Sed aliud est cum proprie loquimur, aliud est
      cum uerba ex aliis rebus tranferendo uel abutendo mutuamus.
    </p>
            <p xml:id="xAbSeN-1e9894-d1e281">
               <ref xml:id="xAbSeN-1e9894-Rd1e283">item</ref>: Ea mihi uidentur licere et non expedire quae per iustitiam
      quidem, quae coram Deo est, permittuntur, sed propter offensionem
      hominum, ne ob hoc impediantur a salute, uitanda sunt.
    </p>
            <p xml:id="xAbSeN-1e9894-d1e288">
               <ref xml:id="xAbSeN-1e9894-Rd1e290">item</ref>: Dimittere infidelem coniugem si non liceret. dominus prohiberet,
      neque apostolus prohibens diceret: Ego dico, non dominus.  Nam si
      propter fornicationem carnis permittitur homo a coniuge separari,
      quanto magis in coniuge mentis fornicatio detestanda est, id est
      infidelitatis? De qua scriptum est: Quoniam ecce, qui ae longe faciunt
      a te, peribunt; per didisti omnem qui fornica[n]tur abs te.  Sed quia
      ita licitum est ut non expediat, ne propter coniugum separationes
      offensi homines doctrinam salutis exhorreant ac sic perituri in eadem
      infidelitate remaneant, apostolus monendo fieri uetat quod ita licitum
      est ut non expediat.
    </p>
            <p xml:id="xAbSeN-1e9894-d1e294">
               <ref xml:id="xAbSeN-1e9894-Rd1e296">item</ref>: Aliquando hoc dominus per Esdram prophetam iussit et factum est;
      dimiserunt Israelitae uxores alienigenas, per quas fiebat ut et ipsi
      alienos seducerentur ad deos, non ut illae per maritos uero
      acquirerentur Deo. Unde iusserat dominus per Moysen ne quis uxorem
      alienigenam duceret. Merito ergo quas duxerant domino prohibente,
      domino iubente dimiserunt.
    </p>
            <p xml:id="xAbSeN-1e9894-d1e300">
               <ref xml:id="xAbSeN-1e9894-Rd1e302">item</ref>: Infidelis hominis fornicatio est maior in corde, nec uera eius
      pudicitia cum coniuge dici potest, quia omne quod non est ex fide
      peccatum eat, quamuis ueram fidelis habeat pudicitiam etiam cum
      infideli coninge. Ideo autem nec iuberi debuerunt fideles ab
      infidelibus separari, quia non contra iussionem domini gentiles
      fuerunt ambo coniuncti.
    </p>
            <p xml:id="xAbSeN-1e9894-d1e308">
               <ref xml:id="xAbSeN-1e9894-Rd1e310">concilium milevitanum cap. xvii</ref>: Neque dimissus ab uxore, neque
      dimissa a marito alteri coniungatur, sed ita maneant aut sibi
      reconcilientur.
    </p>
    
         </div>
      </body>
   </text>
</TEI>