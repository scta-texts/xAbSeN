<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 142</title>
            <author ref="#per-dsPeAb">Peter Abelard</author>
            <respStmt>
               <name ref="#jeffreycwitt">Jeffrey C. Witt</name>
               <resp>Transcription Editor</resp>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 142</title>
               <date when="2021-02-26">February 26, 2021</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="C" n="cod-ABEPKd">Cambridge, Corpus Christi College, MS 165</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2021-02-26" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on"/>
      </front>
      <body>
         <div xml:id="xAbSeN-e11409"><!-- xAbSeN-q142 -->
            <head xml:id="xAbSeN-e11409-Hd1e103">Quaestio 142</head>
            <head xml:id="xAbSeN-e11409-Hd1e106" type="question-title"> quod opera factorum non iustificent hominem et contra</head>
    
            <p xml:id="xAbSeN-e11409-d1e109">
               <ref xml:id="xAbSeN-e11409-Rd1e111">paulus apostolus in epistola ad romanos</ref>: Ut sit ipse iustus et
      iustificans eum qui est ex fide Iesu Christi. Ubi est ergo gloriatio
      tua? Exclusa est. Per quam legem? Factorum? Non. Sed per legem
      fidei. Arbitramur enim hominem iustificari per fidem sine operibus
      legis.
    </p>
            <p xml:id="xAbSeN-e11409-d1e115">
               <ref xml:id="xAbSeN-e11409-Rd1e117">item</ref>: Si enim Abraham ex operibus legis iustificatus est, habet
      gloriam, sed non apud Deum. Quid enim dicit scriptura?  Credidit
      Abraham Deo, et reputatum est ei ad iustitiam. Ei autem qui operatur,
      merces non imputatur secundum gratiam, sed secundum debitum.  Ei uero
      qui non operatur, credenti autem in eum qui iustificat impium,
      deputatur fides eius ad iustitiam secundum propositum gratiae Dei.
    </p>
            <p xml:id="xAbSeN-e11409-d1e121">
               <ref xml:id="xAbSeN-e11409-Rd1e123">idem post aliqua</ref>: Nemini quidquam debeatis, nisi ut inuicem diligatis;
      qui enim diligit proximum, legem impleuit. Nam non adulterabis, non
      occides, non furaberis, non falsum testimonium dices, non concupisces,
      et si quod est aliud mandatum, in hoc uerbo instauratur: Diliges
      proximum tuum sicut te ipsum; dilectio proximi malum non operatur.
      Plenitudo ergo legis est dilectio.
    </p>
            <p xml:id="xAbSeN-e11409-d1e128">
               <ref xml:id="xAbSeN-e11409-Rd1e130">item</ref>: Corde creditur ad iustitiam, ore autem confessio fit ad
      salutem.
    </p>
            <p xml:id="xAbSeN-e11409-d1e136">
               <ref xml:id="xAbSeN-e11409-Rd1e138">ambrosius super eandem epistolam</ref>: Sine paenitentia enim sunt dona et
      uocatio Dei. Verum est, quia gratia Dei non quaerit gemitum aut
      planctum aut opus aliquod nisi solam cordis confessionem.
    </p>
            <p xml:id="xAbSeN-e11409-d1e142">
               <ref xml:id="xAbSeN-e11409-Rd1e144">veritas in evangelio</ref>: Date elemosinam, et omnia munda sunt uobis.
    </p>
            <p xml:id="xAbSeN-e11409-d1e148">
               <ref xml:id="xAbSeN-e11409-Rd1e150">iohannes chrysostomus super matthaeum</ref>: Voluntas apud Deum remuneratur,
      non opus, quia uoluntas ex arbitrio nostro procedit, opus autem per
      Dei gratiam consummatur.
    </p>
            <p xml:id="xAbSeN-e11409-d1e154">
               <ref xml:id="xAbSeN-e11409-Rd1e156">augustinus in sermone primae dominicae quadragesimae</ref>: Sed cum de
      elemosinis loquimur, non conturbetur angusta paupertas. Omnia enim
      compleuit qui quicquid potuit fecit, quia uoluntas perfecta faciendi
      reputabitur pro opere facti. Sed hoc ille implere potuit qui omnem
      pauperem quasi se ipsum considerare uoluerit, si ipse in tali
      necessitate esset. Hoc qui fecerit noui et ueteris testamenti
      praecepta compleuit, implens illud euangelicum: Omnia quae uultis ut
      faciant uobis homines, et uos facite illis.
    </p>
            <p xml:id="xAbSeN-e11409-d1e160">
               <ref xml:id="xAbSeN-e11409-Rd1e162">idem super psalmum xxxi</ref>: Apostolus cum commendaret iustitiam quae ex
      fide est aduersus eos qui gloriantur de iustitia quae est ex operibus,
      ait: si enim Abraham em operibus iustificatus eBt, habet gloriam, sed
      non a Deo. Inuenis multos paganos propterea nolle fieri Christianos
      quia quasi sufficiunt sibi de bona uita sua.
    </p>
            <p xml:id="xAbSeN-e11409-d1e167">
               <ref xml:id="xAbSeN-e11409-Rd1e169">item</ref>: Unde dicit scriptura iustificatum Abraham? Credidit Abraham Deo,
      et reputatum est ei ad iustitiam. Vides ergo quia ex fide, non ex
      operibus iustificatus est. Faciam ergo quicquid uoluero quia, etsi
      bona opera non habuero et tantum credidero in Deum, deputatur mihi ad
      iustitiam. Respondeo ergo tamquam contra apostolum de ipso
      Abraham, quod inuenimus in epistola alterius apostoli qui uolebat
      corrigere homines qui male intellexerant istum apostolum. Iacobus
      enim, contra eos qui nolebant bene operari de sola fide praesumentes,
      ipsius Abrahae opera commendauit cuius Paulus fidem praetulit. Dicit
      autem opus omnibus notum, Abraham filium suum immolandum Deo obtulit.
      Laudo fructum boni operis, sed in fide agnosco radicem. Si autem hoc
      praeter rectam fidem faceret nihil illi prodesset qualecumque opus
      esset.
    </p>
            <p xml:id="xAbSeN-e11409-d1e175">
               <ref xml:id="xAbSeN-e11409-Rd1e177">idem ad armentarium et paulinam</ref>: Iusta uero uita, cum uolumus, adest,
      quia eam ipsam plene uelle iustitia est, nec plus aliquid perficienda
      iustitia quam perfectam uoluntatem requirit. Vide si labor est ubi
      uelle satis est. Unde dictum est: pax in terra hominibus bonae
      uoluntatis. Ubi pax, ibi requies; ubi requies, ibi finis appetendi et
      nulla causa laborandi.
    </p>
            <p xml:id="xAbSeN-e11409-d1e181">
               <ref xml:id="xAbSeN-e11409-Rd1e183">idem ad deogratias presbyterum</ref>: De eo quod scriptum est, in qua
      mensura mensi fueritis, remetietur uobis. Unde hoc dixerit Christus
      paulo superius satis elucet. Nolite, inquit, iudicare ut non
      iudicemini. In quo enim iudicaueritis indicio, iudicabimini. Numquid
      si iniquo iudicio iudicabunt, iniquo iudicabuntur? Absit. Sed ita
      dictum est tamquam diceretur, In qua uoluntate bene feceritis uel
      male, in ipsa liberabimini uel puniemini.  In uoluntate quippe propria
      metietur bonus homo bona facta, et in ea metietur ei beatitudo.
      Itemque in uoluntate propria metietur malus homo mala opera, et in
      eadem metietur ei miseria. Quoniam ubi unusquisque bonus est, cum bene
      uult, ibi etiam malus, cum male uult.  Ac per hoc ibi etiam fit beatus
      uel miser, hoc est in ipso suae uoluntatis affectu, quae omnium
      factorum meritorumque mensura est. Ex qualitatibus quippe uoluntatum,
      non ex temporum spatiis recte facta siue peccata metimur. In eadem
      igitur mensura quamuis non aeternorum malefactorum aeterna
      supplicia remetinntur ut, quia aeternam uoluit habere peccati
      perfruitionem, aeternam inueniat uindictae seueritatem.
    </p>
            <p xml:id="xAbSeN-e11409-d1e189">
               <ref xml:id="xAbSeN-e11409-Rd1e191">in libro xx de civitate dei</ref>: In cogitationibus enim, sicut scriptum
      est, impii interrogatio erit. Et apostolus: Cogitationibus, inquit,
      accusantibus uel etiam excusantibus in die, qua iudicabit Deus occulta
      hominum.
    </p>
            <p xml:id="xAbSeN-e11409-d1e195">
               <ref xml:id="xAbSeN-e11409-Rd1e197">idem in psalmo cxviii</ref>: Omnia opera uel bona uel mala a cogitatione
      procedunt. In cogitatione quisque innocens, in cogitatione reus est;
      propter quod scriptum est: Cogitatio sancta seruabit te. Et alibi: In
      cogitationibus impii interrogatio erit. Et apostolus: Cogitationibus,
      ait, accusantibus, etc.
    </p>
            <p xml:id="xAbSeN-e11409-d1e201">
               <ref xml:id="xAbSeN-e11409-Rd1e203">idem in epistola iohannis, sermone x</ref>: Fides sine operibus non saluat.
      Opus autem fidei ipsa dilectio est dicente apostolo: Est fidea quae
      per dilectionem operatur.
    </p>
            <p xml:id="xAbSeN-e11409-d1e208">
               <ref xml:id="xAbSeN-e11409-Rd1e210">ambrosius de paenitentia, lib. i</ref>: Habet qui credit suam gratiam; habet
      alteram si fides eius passionibus coronetur. Neque enim priusquam
      pateretur Petrus sine gratia fuit, sed ubi passus est acquisiuit
      alteram.
    </p>
            <p xml:id="xAbSeN-e11409-d1e214">
               <ref xml:id="xAbSeN-e11409-Rd1e216">hieronymus ad paulinum</ref>: Paulus nouissimus in ordine, primus in meritis
      est, quia plus omnibus laborauit.
    </p>
    
         </div>
      </body>
   </text>
</TEI>