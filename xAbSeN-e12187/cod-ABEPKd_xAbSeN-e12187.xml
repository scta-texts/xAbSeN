<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 155</title>
            <author ref="#per-dsPeAb">Peter Abelard</author>
            <respStmt>
               <name ref="#jeffreycwitt">Jeffrey C. Witt</name>
               <resp>Transcription Editor</resp>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 155</title>
               <date when="2021-02-26">February 26, 2021</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="C" n="cod-ABEPKd">Cambridge, Corpus Christi College, MS 165</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2021-02-26" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on"/>
      </front>
      <body>
         <div xml:id="xAbSeN-e12187"><!-- xAbSeN-q155 -->
            <head xml:id="xAbSeN-e12187-Hd1e103">Quaestio 155</head>
            <head xml:id="xAbSeN-e12187-Hd1e106" type="question-title"> quod liceat homini inferre sibi manus aliquibus de causis
      et contra</head>
    
            <p xml:id="xAbSeN-e12187-d1e109">HIERONYMUS IN IONA PROPHETA, Tollite me et mittite in mare, et
      cessabit mare a uobis: Non est enim nostrum mortem arripere sed
      illatam libenter accipere. Unde et in persecutionibus non licet
      propria menu perire, absque ubi castitas periclitatur.
    </p>
            <p xml:id="xAbSeN-e12187-d1e112">
               <ref xml:id="xAbSeN-e12187-Rd1e114">ecclesiastica historia lib. vi, cap. xxxiv</ref>: Sed et admirandam uirginem
      longaeuae aetatis, Apolloniam nomine, cum corripuissent, dentes primo
      ei omnes effoderunt; congestis deinde lignis exstruxerunt rogum
      comminantes se uiuam eam incensuros nisi cum ipsis pariter impia uerba
      proferret. At illa, ut rogum uidit esse succensum, repente se e
      manibus eripuit impiorum atque in ignem sponte prosiluit, ita ut
      perterrerentur ipsi crudelitatis auctores, quod promptior inuenta est
      ad mortem femina quam persecutor ad poenam.
    </p>
            <p xml:id="xAbSeN-e12187-d1e118">
               <ref xml:id="xAbSeN-e12187-Rd1e120">augustinus de civitate dei, lib. i</ref>: Restat de homine intelligamus quod
      dictum est: non occides. Neque alterum, ergo neque te. Neque enim qui
      se occidit, aliud quam hominem occidit.
    </p>
            <p xml:id="xAbSeN-e12187-d1e125">
               <ref xml:id="xAbSeN-e12187-Rd1e127">item</ref>: Non occides, his exceptis quos Deus occidi iubet, siue data lege
      pro tempore ad personam expressa iussione. Non autem ipse occidit qui
      ministerium debet iubenti, sicut adminiculum gladius utenti.
    </p>
            <p xml:id="xAbSeN-e12187-d1e131">
               <ref xml:id="xAbSeN-e12187-Rd1e133">item</ref>: Quaeritur utrum pro iussu Dei sit habendum quod Iephte filiam,
      quae occurrit ei, occidit, cum se id uouisset immolaturum Deo quod ei
      reuertenti de proelio uictori primitus occurrisset.  Nec Samson
      aliter excusatur quod se ipsum cum hostibus ruina domus oppressit,
      nisi quod latenter spiritus hoc iusserat, qui per illum miracula
      faciebat.
    </p>
            <p xml:id="xAbSeN-e12187-d1e139">
               <ref xml:id="xAbSeN-e12187-Rd1e141">item</ref>: Quicumque hoc in se ipsis perpetrauerunt, animi magnitudine
      fortassis mirandi, non sapientiae sanitate laudandi sunt, quanquam, si
      rationem diligentius consulas, nec ipsa quidem animi magnitudo recte
      nominabitur, ubi quisque non ualendo tolerare uel quaeque aspera uel
      aliena peccata se ipse interemerit. Magis enim mens infirma
      deprehenditur, quae ferre non potest uel duram sui corporis
      seueritatem uel stultam uulgi opinionem.
    </p>
            <p xml:id="xAbSeN-e12187-d1e145">
               <ref xml:id="xAbSeN-e12187-Rd1e147">item</ref>: Si magno animo fieri putandum est, cum sibi homo ingerit mortem,
      ille potius Theobrotus in hac animi magnitudine reperitur, quem ferunt
      lecto Platonis libro, ubi de immortalitate animae disputatum est, se
      praecipitem dedisse de muro atque ita de hac uita migrasse ad eam quam
      credidit esse meliorem.  Quod tamen magne potius esse factum quam bene
      testis esse potuit Plato ipse quem legerat, qui profecto id praecipue
      potissimunque fecisset uel etiam praecepisset, nisi ea mente qua
      immortalitatem animae uidit, nequaquam faciendum, quin etiam
      prohibendum esse iudicasset.
    </p>
            <p xml:id="xAbSeN-e12187-d1e151">
               <ref xml:id="xAbSeN-e12187-Rd1e153">item</ref>: Sed tamen illi praeter Lucretiam non facile reperiunt de cuius
      auctoritate praescribant, nisi illum Catonem qui se Uticae occidit,
      non quia solus id fecit sed quia uir doctus et probus habebatur.
    </p>
            <p xml:id="xAbSeN-e12187-d1e157">
               <ref xml:id="xAbSeN-e12187-Rd1e159">item</ref>: Si turpe erat sub uictoria Caesaris uiuere, cur auctor huius
      turpitudinis filio fuit, quem de Caesaris benignitate omnia sperare
      praecepit? Cur non et illum secum coegit ad mortem?
    </p>
            <p xml:id="xAbSeN-e12187-d1e164">
               <ref xml:id="xAbSeN-e12187-Rd1e166">item</ref>: Restat una causa de qua dicere coeperam, qua utile putatur ut se
      quisque interficiat, scilicet ne in peccatum irruat uel blandiente
      uoluptate uel dolore saeuiente. Quam causam si uoluerimus admittere eo
      usque progressa perueniet, ut hortandi sint homines tunc se
      potius interimere, cum lauacro sanctae regenerationis abluti
      uniuersorum remissionem acceperint peccatorum.  Tunc enim tempus est
      cauendi omnia futura peccata, cum sunt omnia deleta praeterita.
    </p>
            <p xml:id="xAbSeN-e12187-d1e172">
               <ref xml:id="xAbSeN-e12187-Rd1e174">item</ref>: O mentes amentes! quis est hic tantus non error sed furor? Sed
      quaedam, inquiunt, sanctae feminae tempore persecutionis ut
      insectatores suae pudicitiae deuitarent, in rapturum atque necaturum
      se fluuium proiecerunt eoque modo defunctae earumque martyria in
      catholica ecclesia ueneratione celeberrima frequentantur.  De his nil
      temere audeo iudicare. Utrum enim ecclesiae aliquibus fide dignis
      testificationibus, ut earum memoriam sic honoret, diuina persuaserit
      auctoritas nescio. Et fieri potest ut ita sit. Quid enim si hoc
      fecerunt non humanitus deceptae sed diuinitus iussae, nec errantes sed
      obedientes? De Samson aliud nobis fas non est credere.  Cum autem Deus
      iubet seque iubere sine ullis ambagibus intimat, quis obedientiam in
      crimen uocet? quis obsequium pietatis accuset? Nam et miles cum
      obediens potestati, sub qua legitime constitutus est, hominem occidit,
      nulla ciuitatis suae lege reus est homicidii; immo nisi fecerit, reus
      imperii deserti atque contempti. Quod si ita est iubente imperatore,
      quanto magis inbente creatore!
    </p>
            <p xml:id="xAbSeN-e12187-d1e178">
               <ref xml:id="xAbSeN-e12187-Rd1e180">idem ad laetum</ref>: Sicut autem hoc praeceptum, quo perdere inbemur animam
      nostram, non ad id ualet, ut se quisque interimat, quod inexpliabile
      nefas est, tamen ualet, ut interimat in se carnalem animae
      affectum.
    </p>
            <p xml:id="xAbSeN-e12187-d1e184">
               <ref xml:id="xAbSeN-e12187-Rd1e186">macrobius lib. i de somnio scipionis</ref>: "Quaeso, inquam, pater
      sanctissime atque optime, quoniam haec est uita, ut Africanum audio
      dicere, quid moror in terris? Quin huc ad uos uenire propero?  Non est
      ita, inquit ille. Nisi enim cum deus istis te corporis custodiis
      liberauerit, huc tibi aditus patere non potest. Quare et tibi, Publi,
      et piis omnibus retinendus animus est in custodia corporis, nec
      iniussu eius, a quo ille est uobis datus, ex hominum uita migrandum
      est, ne munus adsignatum a deo ipsi fugisse uideamini." Haec secta et
      praeceptio Platonis est, qui in F[r]edone definit homini non esse sua
      sponte moriendum. Sed in eodem tamen dialogo idem dicit mortem
      philosophantibus appetendam et ipsam philosophiam meditationem esse
      moriendi. Sed Plato duas mortes hominum nouit. Nec hoc nunc repeto,
      quod superius dictum est, duas esse mortes, unam animae, animalis I
      alteram; sed ipsius quoque animalis, hoc est hominis, duas asserit
      mortes, quarum unam natura, uirtutes alteram praestant. Homo enim
      moritur, cum anima corpus relinquit solutum lege naturae. Mori etiam
      dicitur, cum anima adhuc in corpore constituta corporeas illecebras
      philosophia docente contemnit et cupiditatum dulces insidias
      reliquasque omnes exuitur passiones.  Hanc ergo mortem dicit Plato
      sapientibus appetendam. Illam uero quam omnibus natura constituit,
      cogi uel inferri uel accersiri uetat docens exspectandam esse naturam.
      Hoc quoque addidit nos esse in dominio dei, cuius tutela et
      prouidentia gubernamur. Nihil autem esse inuito domino de his quae
      possidet ex eo loco in quo suum constituerat auferendum.  Et sicut qui
      uitam mancipio extorquet alieno crimine non carebit, ita eum qui finem
      sibi domino necdum iubente quaesierit, non absolutionem consequi sed
      reatum. Haec Platonicae sectae semina altius Plotinus exsequitur. Cum
      constet, inquit, remunerationem animis illic esse tribuendam pro modo
      perfectionis ad quam in hac uita unaquaeque peruenit, non est
      praecipitandus uitae finis, cum adhuc proficiendi esse possit
      accessio. Ergo, inquies, qui iam perfecte purgatus est manum sibi
      debet inferre, cum non sit ei causa remanendi, quia profectum ulterius
      non requirit qui ad superna peruenit. Sed hoc ipso quo sibi celerem
      finem spe fruendae beatitudinis arcessit, irretitur laqueis passionis,
      quia spes sicut timor passio est; et hoc est quod Paulus filium
      spe uitae uerioris ad se uenire properantem prohibet ac repellit.
      "Nisi enim cum dominus, inquit, istis te corporis custodiis
      liberauerit, huc tibi aditus patere non potest." Nec dicit quod, nisi
      mors naturalis aduenerit, emori non poteris, sed huc uenire non
      poteris. Pari autem constantia nec ueniens per naturam timenda est nec
      contra ordinem cogenda naturae.
    </p>
    
         </div>
      </body>
   </text>
</TEI>